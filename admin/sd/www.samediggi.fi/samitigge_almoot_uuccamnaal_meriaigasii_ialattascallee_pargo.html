<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-9038 post-loop-1 post-parity-odd post-entry-last single-big  post-9038 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/03/19/samitigge-almoot-uuccamnaal-meriaigasii-ialattascallee-pargo/?lang=an" rel="bookmark" title="Permanent Link: Sämitigge almoot uuccâmnáál  MERIÁIGÁSII IÄLÁTTÂSČÄLLEE  pargo">Sämitigge almoot uuccâmnáál  MERIÁIGÁSII IÄLÁTTÂSČÄLLEE  pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál</p>
<p><strong>MERIÁIGÁSII IÄLÁTTÂSČÄLLEE</strong></p>
<p>pargo. Čällee pargon lii ei. valmâštâllâđ sämmilij iäláttâssáid já sämikuávlu eennâmkevttimân lohtâseijee aašijd oosijn, moh kuleh suu toimâsuárgán, sehe toimâđ iäláttâs- já vuoigâdvuotâlävdikode oovdânpyehten. Pargo álgá sopâmuš mield já pištá aainâs 31.12.2018 räi. Ruttâdem visásmittem maŋa pargo juátkoo ive 2019. Viggeh finniđ tooimâst fastâ virge ive 2019 ääigi.</p>
<p>Siäđusvuáđustâslâš tohálâšvuotâvátámâš lii virge vaattâm škovlim já lasseen váttoo sämikielâ táiđu (asâttâs 1727/95). Pargo miänástuvvee hoittám váátá šiev sämikulttuur, sämikuávlu já -iäláttâsâi tubdâm. Pälkki meriduvvoo Sämitige pálkkááttemvuáháduv vátávâšvuotâtääsi IV/IV-II mield (vuáđupälkki kooskâst 2 466,87 – 2 570,81 eurod/mp). Vuáđupäälhi lasseen máksoo 24 % sämikuávlu lase, jis pargee parga sämikuávlust sehe hárjánemlaseh, moh meriduvvojeh pargohárjánem mield.</p>
<p>Ucâmušâid lahtosijdiskuin kalga toimâttiđ Sämitige čäällimkoodán 4.4.2018 tme 16.00 räi čujottâsân Sajos, 99870 Aanaar teikâ čujottâsân info@samediggi.fi. Lasetiäđuid pargoost addel haldâttâhhovdâ Pia Ruotsala-Kangasniemi puh. 010 839 3106. Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 19.3.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
