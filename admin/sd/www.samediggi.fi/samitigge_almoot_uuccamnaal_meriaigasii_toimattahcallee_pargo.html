<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-21785 post-loop-1 post-parity-odd post-entry-last single-big with-slider post-21785 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/01/24/samitigge-almoot-uuccamnaal-meriaigasii-toimattahcallee-pargo/?lang=an" rel="bookmark" title="Permanent Link: Sämitigge almoot uuccâmnáál meriáigásii toimâttâhčällee pargo">Sämitigge almoot uuccâmnáál meriáigásii toimâttâhčällee pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál meriáigásii</p>
<p><strong>TOIMÂTTÂHČÄLLEE PARGO</strong></p>
<p>Pargo álgá sopâmuš mield já pištá 31.12.2019 räi. Toimâttâhčällee parga Sajosist škovlim- já oppâmaterialtoimâttuvâst, toimâttuv ovdâolmožin parga škovlimčällee. Toimâttâhčällee pargoin lii meridum <a href="https://www.samediggi.fi/saamelaiskarajien-tyojarjestys/">sämitige pargo-oornig</a> 41 §:st Asâttâsvuáđustâslâš tohálâšvuotâvátámâššân lii pargo vaattâm škovlim já lasseen váttoo sämikielâ táiđu (sämitiggeest adelum asâttâs 1727/1995).</p>
<p>Virge miänástuvvee tipšom iššeed maaŋgâpiälálâš hárjánem toimâttâhpargoin. Mij anneep áárvust jiečânâs já huolâlii pargovyevi, šiev ohtsâšpargo- já vuáruvaikuttâstááiđuid. Pälkki miärášuvá sämitige pälkkivuáháduv vátávâšvuotâtääsi VI já tast II luoka mield (vuáđupälkki 1879,22 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Ucâmušah uáppu- já pargotuođâštâsâiguin kalga toimâttiđ Sämitige čäällimkoodán vástuppeeivi 22.2.2019 tme. 16.00 räi čujottâsân <a href="mailto:info@samediggi.fi">info(at)samediggi.fi</a>. Lasetiäđuid pargoost addel škovlimčällee Ulla Aikio-Puoskari, <a href="mailto:ulla.aikio-puoskari@samediggi.fi">ulla.aikio-puoskari(at)samediggi.fi</a>, puh 010 839 3112. Sämitige tooimân puáhtá uápásmuđ čujottâsâst <a href="http://www.samediggi.fi">www.samediggi.fi</a></p>
<p>Anarist 23.1.2019<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
