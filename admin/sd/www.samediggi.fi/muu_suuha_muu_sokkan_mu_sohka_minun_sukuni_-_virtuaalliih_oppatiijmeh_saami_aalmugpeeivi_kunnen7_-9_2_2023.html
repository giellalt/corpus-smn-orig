<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-73305 post-loop-1 post-parity-odd post-entry-last single-big  post-73305 post type-post status-publish format-standard has-post-thumbnail hentry category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/02/01/muu-suuha-muu-sokkan-mu-sohka-minun-sukuni-virtuaalliih-oppatiijmeh-saami-aalmugpeeivi-kunnen7-9-2-2023/?lang=an" rel="bookmark" title="Permanent Link: &lt;strong&gt;Muu suuhâ, muu sokkân, mu sohka, minun sukuni – virtuaalliih oppâtiijmeh Säämi aalmugpeeivi kunnen7.–9.2.2023&lt;/strong&gt;"><strong>Muu suuhâ, muu sokkân, mu sohka, minun sukuni – virtuaalliih oppâtiijmeh Säämi aalmugpeeivi kunnen7.–9.2.2023</strong>			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämikielâi káidusmáttááttâs piiloothaahâ áávvud Säämi aalmugpeeivi 6.2. já uárnee virtuaallijd oppâtiijmijd 7.–9.2.2023. Oppâtiijmeh láá ohtsis kulmâ, já tai fáddán lii suuhâ. Oppâtiijmij ääigi selvân, ete maht suuvah uáinojeh säämi ärbimuusikist, sämikielâlii sánáduvâst já sämimááccuhijn. </p>



<p>Oppâtiijmeh láá čuosâttum sierâ luokkatassijd, mutâ tijmijd láá tiervâpuáttim puohah, kiäid sämikielah já sämikulttuur kiäsutteh. Tijmijd puáhtá uásálistiđ jieškote-uv uáppee jiečânávt tâi oles luokka puáhtá uásálistiđ siämmáá puudân oovtâst ohtsii piergâsijn. Máttááttâs lii iänááš sämikielân (anarâš-, nuorttâlâš- tâi tavesämikielâ), toorjâkiellân lii suomâkielâ. Tiijmeh heivejeh te meid sämikielâ uáppeid.</p>



<p>Tiijmijd puáhtá čuávvuđ njuolgâ vuolgâttâssân spokkâlmáin servâmliiŋkâid tâi nuuvt, ete kiäččá tiijmij paddiimijd. Tiijmijd puáhtá čuávvuđ nuuvtá ige taarbâš almottâttâđ muuneeld. Tiijmij ääigi lii meid máhđulâš koijâdiđ já savâstâllâđ chatist. Paddiimij keččâmäigi lii 10.–24.2. čujottâsâst <a href="https://www.saamenetaopetus.com/tapahtumat-ja-tallenteet" target="_blank" rel="noreferrer noopener">https://www.saamenetaopetus.com/tapahtumat-ja-tallenteet</a>.</p>



<h4 class="wp-block-heading" id="h-aigitavlu"><strong>Äigitavlu:</strong> </h4>



<p><strong>majebargâ 7.2. tme 10.00–10.45</strong><br/>Suuhâ já leu’dd nuorttâlâškielân<br/>Luokkaid 3–6<br/>Máttáátteijen Hanna-Maaria Kiprianoff <br/><a href="https://teams.microsoft.com/l/meetup-join/19%3ameeting_MGI4NTY3YjktMjJiMS00ZjAyLWIzNTEtNGY0ZTFmOTM4NjMx%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d">Servâmliŋkkâ</a></p>



<p><strong>koskokko 8.2. tme 10.00–10.45</strong><br/>Suuhâ já sánádâh anarâškielân<br/>Luokkaid 0–2<br/>Máttáátteijee Heli Aikio<br/><a href="https://teams.microsoft.com/l/meetup-join/19%3ameeting_ODJkOWVlNzUtZjIxOS00ZThiLTljZjQtZWZhNzYwYzg0ZWQ1%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d">Servâmliŋkkâ</a></p>



<p><strong>tuorâstâh 9.2. tme 10.00–10.45</strong><br/>Suuhâ já mááccuh tavesämikielân<br/>Paješkovlâliih já nubbe tääsi<br/>Máttáátteijen Anne Olli<br/><a href="https://teams.microsoft.com/l/meetup-join/19%3ameeting_YjVlMWY2OTctNTUzYS00YmI3LWIxNjktZTMwNDc3M2U0ODcy%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d">Servâmliŋkkâ</a></p>



<p><strong>Pyeri puáttim! Tiõrv pueʹttem! Bures boahtin! Tervetuloa!</strong> </p>



<h4 class="wp-block-heading"><strong>Lasetiäđuh:</strong> </h4>



<p>Hanna Helander, hahâhovdâ<br/><a href="mailto:hanna.helander@edu.utsjoki.fi">hanna.helander@edu.utsjoki.fi</a>  <br/>040 701 2094  </p>



<p>Arla Magga, hahâkoordinaattor <br/><a href="mailto:arla.magga@samediggi.fi" target="_blank" rel="noreferrer noopener">arla.magga@samediggi.fi</a>  <br/>040 687 5989 </p>



<p>Säämi aalmugpeivi ávuduvvoo jyehi ive kuovâmáánu 6. peeivi. Ávutuáluh láá ärbivuáválávt sierâ kuávluin Säämist já meid Säämi ulguubeln.  </p>



<h4 class="wp-block-heading">Tun puávtáh uásálistiđ Säämi aalmugpiäiván meid návt: </h4>



<ul>
<li>Uáppáásm <a href="https://www.samediggi.fi/">Sämitige</a> maaŋgâpiälásii tooimân Säämi kulttuurkuávdáš Sajosist Anarist ávus uuvsâi peeivi 6.2.</li>



<li>Uáppáásm <a href="https://www.oktavuohta.com/" target="_blank" rel="noreferrer noopener">Oktavuohta – saamelaistietoa opetukseen</a> -sijđoid. Siijđoin láá jieškote-uv škovlâ- já luokkatáásán vuávájum fáddáuásih já pargopitáh.  </li>



<li>Tiiláá <a href="https://www.nuortenakatemia.fi/opettajalle/" target="_blank" rel="noreferrer noopener">video-oppâtiijmijd</a> sämifáádái kieđâvušmân škoovlâst. </li>



<li>Uáppáásm sämikulttuur kieđâvuššee moobiilspelláid já hárjuttâspaakân <a href="https://www.nuortenakatemia.fi/opettajalle/" target="_blank" rel="noreferrer noopener">Nuorâi Akatemia </a>siijđoin.  </li>



<li>Uáppáásm <a href="http://sanosesaameksi.yle.fi/" target="_blank" rel="noreferrer noopener">Sano se saameksi</a> -eđâldâhsänikiirján orjâlâš-, anarâš- já nuorttâlâškielân. Siijđoin láá meid vittâ uánihisdokument, almoliih tiäđuh sämikulttuurist, soundboard sehe kyehti artikkâl kielâfáádást. </li>



<li>Máttááttâl tavesämikielâ Sämirääđi IndyLan-kielâoppâmheiviittâssáin. <a>Heiviittâs puáhtá luođiđ </a><a href="https://apps.apple.com/us/app/indylan-learn-indigenous-langs/id1590288935?fbclid=IwAR2Jh-Vh6CHYTFBOfOWawFlvLtLgjR14BiKNoAi8fQz0nQQTbPdZ-DN0ho4">Apple Storest</a> já <a href="https://play.google.com/store/apps/details?id=com.indylan&amp;fbclid=IwAR38YRGrKXVA9LwANNKUbTZIjqivBJVw3-yEVqxP-QRSO12RLoQ513pifcw">Google Playst</a>.</li>



<li>Máttááttâl tavesämi-, anarâš- tâi nuorttâlâškielâ párnáid čuosâttum Kaavpugfiäráán-spelláin, moos láá ovtâstittâm lävdi- já korttâspeelâ. Heiviittâs puáhtá luođiđ <a href="https://apps.apple.com/fi/app/g%C3%A1vpotfear%C3%A1n/id1549539666?l=fi">Apple Storest</a> já <a/><a href="https://play.google.com/store/apps/details?id=com.LudoCraft.Gavpotfearan">Google Playst</a>.</li>



<li>Keejâ Muumileehi-rááiđu Yle Areenast <a href="https://areena.yle.fi/1-50470997">tavesämikielân</a>, <a href="https://areena.yle.fi/1-50609735">anarâškielân</a> tâi <a href="https://areena.yle.fi/1-50633211">nuorttâlâškielân</a>.</li>
</ul>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
