<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-46760 post-loop-1 post-parity-odd post-entry-last single-big  post-46760 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/08/11/laura-olsen-ljetoff-lii-nomattum-samitige-saavajodetteijee-tuomas-aslak-juuso-isedeijen/?lang=an" rel="bookmark" title="Permanent Link: Laura Olsén-Ljetoff lii nomâttum Sämitige saavâjođetteijee Tuomas Aslak Juuso išedeijen">Laura Olsén-Ljetoff lii nomâttum Sämitige saavâjođetteijee Tuomas Aslak Juuso išedeijen			<span class="post-format-icon minor-meta"/>	</a></h1></header><div class="entry-content" itemprop="text"><div id="attachment_46749" style="width: 292px" class="wp-caption alignleft"><p id="caption-attachment-46749" class="wp-caption-text">Kove: Johanna Alatorvinen/ Sämitigge</p></div>
<p>Laura Olsén-Ljetoff lii nomâttum saavâjođetteijee išedeijen 10.8.2020 rääjist, ko Rosa-Máren Magga lii sirdâšum uđđâ paargon porgemáánu 2020 aalgâst. Olsén-Ljetoff tuáimá pargoost valjâpaje 2020–2023 ääigi já parga Anarist Sajosist.</p>
<p>Išedeijee pargoid kulá saavâjođetteijee išedem sunjin uáivildum pargoin. Išedeijee valmâštâl já oovdânpuáhtá táárbu mield stiivrâ, tige já lävdikuudij čuákkimist suu toimâsuárgán kullee aašijd já olášut toi miärádâsâid. Haldâttâhhovdâ nomâttij Olsén-Ljetoff toimâpajan saavâjođetteijee išedeijen saavâjođetteijee iävtuttâs vuáđuld Sämitige pargo-oornig saje 7 b § mield.</p>
<p>Olsén-Ljetoff lii porgâm Sämitiggeest ovdil kuohtii vistig ive 2016 Nuorâirääđi Oahppoofelaš -haavâst já ive 2019 aalmugijkoskâsij aašij čällee virgesajasâžžân. Ovdil ko algâttij saavâjođetteijee išedeijee pargoost sun poorgâi Nuorttâlâškulttuursiättusist haavâst, mii kieđâvušâi nuorttâlij kuáláástmân lohtâseijee ärbitiäđu. Toos lasseen sun lii ovdil porgâm ei. Laapi ollâopâttuv Arktâsii kuávdáást totken sierâlágán sämmilij vuoigâdvuođáid já ohtsâškodálii sajattâhân lohtâseijee tutkâmhaavâin.</p>
<h5>Ohtâvuotâtiäđuh</h5>
<p>laura.olsen-ljetoff(at)samediggi.fi</p>
<p>puh. 040 617 5113</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
