<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-16632 post-loop-1 post-parity-odd post-entry-last single-big with-slider post-16632 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/09/26/samitige-kulttuurtorjui-uuccam-2019/?lang=an" rel="bookmark" title="Permanent Link: Sämitige kulttuurtorjui uuccâm 2019">Sämitige kulttuurtorjui uuccâm 2019			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál Máttááttâs- já kulttuurministeriö moom. 29.80.52 (Säämi kulttuurmeriruttâ) torjuid, moh mieđettuvvojeh sämikielâlâš kulttuur oovdedmân já sämiseervij toimâmân ihán 2019 čujottum meriruuđâst. Toorjâucâmušâid kalga čujottiđ Sämitiigán majemustáá <strong>31. roovvâdmáánu 2018 tme 16.15 räi</strong> čujottâssáin: <a href="mailto:info@samediggi.fi">info@samediggi.fi</a> teikâ Sämitigge, Sajos, 99870 Aanaar. Uuccâmluámáttuvâid já lasetiäđuid uážžu kulttuurčällest puh. 010 839 3103 já šleđgâpoostâ pehti <u>riitta.orti-berg(at)samediggi.fi</u>.</p>
<p>Uuccâmluámáttuvâid puáhtá meid printtiđ Sämitige internetsiijđoin čujottâsâst <a href="http://www.samediggi.fi/">www.samediggi.fi</a>. Toorjâucâmušâid puáhtá toimâttiđ persovnlávt tâi äššialmaa pehti, vuolgâttiđ šleđgâpoostâ teikâ poostâ pehti. Toorjâucâmušâi vuolgâttem tábáhtuvá vuolgâtteijee ovdâsvástádâssáin.</p>
<p>Ive 2019 ávuduvvoo OA algâaalmugij kielâi ive. Teemaive tárguttâssân lii pajediđ oovdân maailm algâaalmugij kielâi tile. Kulttuurlävdikodde avžuut occeid uásálistiđ teemaihán.</p>
<p><em>Kove: Anja Vest</em></p>
<h5>Uuccâmluámáttuvah</h5>
<p>Puávtáh luođiđ vuoluubeln pdf-luámáttuv tevdim várás. Luámáttuv puáhtá tevdiđ meiddei uásist lađđuin, tegu Chrome teikkâ Internet Explorer.</p>
<p><a href="https://www.samediggi.fi/wp-content/uploads/2018/09/Teknis%C3%A2%C5%A1-ravvuuh_anar%C3%A2skiel%C3%A2n-p%C3%A4ivitetty.pdf">Teknisâš ravvuuh</a></p>
<p><a href="https://www.samediggi.fi/wp-content/uploads/2018/09/seervi_toim%C3%A2toorj%C3%A2_proojeekttoorj%C3%A2_web.pdf">Seervi toimâtoorjâ /proojeekttoorjâ</a></p>
<p><a href="https://www.samediggi.fi/wp-content/uploads/2018/09/Pargoi%C5%A1erutt%C3%A2_web.pdf">Pargoišeruttâ</a></p>
<p><a href="https://www.samediggi.fi/wp-content/uploads/2018/09/Projeekttoorj%C3%A2_web.pdf">Projeekttoorjâ</a></p>
<p><a href="https://www.samediggi.fi/wp-content/uploads/2018/09/Tili%C4%8Dielgiitt%C3%A2s_web.pdf">Tiličielgiittâs</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
