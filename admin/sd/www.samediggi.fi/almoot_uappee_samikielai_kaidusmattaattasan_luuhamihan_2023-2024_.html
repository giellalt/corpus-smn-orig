<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74084 post-loop-1 post-parity-odd post-entry-last single-big with-slider post-74084 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/07/almoot-uappee-samikielai-kaidusmattaattasan-luuhamihan-2023-2024/?lang=an" rel="bookmark" title="Permanent Link: Almoot uáppee sämikielâi káidusmáttááttâsân luuhâmihán 2023-2024!">Almoot uáppee sämikielâi káidusmáttááttâsân luuhâmihán 2023-2024!			<span class="post-format-icon minor-meta"/>	</a></h1></header><div class="entry-content" itemprop="text">
<p>Almoot uáppee <a href="https://www.saamenetaopetus.com/">Sämikielâi káidusmáttááttâs piiloothaavâ</a> luuhâmive 2023-2024 máttááttâsân 31.3.2023 räi. Almottâttâm kuáská sehe uđđâ uáppeid já sijjân, kiäh juátkih máttááttâsâst. Almoot uáppee máttááttâsân <a href="https://uusi.kuntapalvelut.fi/saamenetaopetus/fi/"><span style="text-decoration: underline;">Hellewi-almottâttâmvuáháduvâst</span></a>.</p>



<h4 class="wp-block-heading" id="h-mii-mattaattasaid-ja-kias"><strong>Mii máttááttâsâid já kiäs?</strong><strong/></h4>



<p>Káidusmáttááttâshaahâ fáálá sämikielâ (anarâš-, nuorttâlâš- tâi tavesämikielâ) vuáđumáttááttâs tâi luvâttâhmáttááttâs tievâsmittee sämikielâ máttááttâs 2 okkotiijme. Meid ovdâmáttááttâs uáppeeh pyehtih uásálistiđ haavâ máttááttâsân. Máttááttâs lii uáivildum sämiuáppeid, kiäh ääsih sämmilij päikkikuávlu kieldâi ulguubeln já kiäi perruu tâi suuvâ kielâ lii miinii Suomâst sarnum sämikielâin (anarâškielâ, nuorttâlâškielâ tâi tavesämikielâ). Sämikielâ ij taarbâš jo mättiđ vâi puáhtá uásálistiđ máttááttâsân. Haahâ ij faalâ máttááttâs rävisulmuid.</p>



<h4 class="wp-block-heading"><strong>Kii puáhtá almottiđ?</strong><strong/></h4>



<p>Almottâttâm puáhtá toohâđ máttááttâs uárnejeijee, rehtor tâi huolâtteijee. Ko huolâtteijee  taha almottâttâm, te mij tuáivup, ete sun lii ohtâvuođâst uáppee škoovlân já muštâl uáppee haalust já máhđulâšvuođâst uásálistiđ sämikielâi káidusmáttááttâsân.</p>



<h4 class="wp-block-heading"><strong>Almottâttâm maŋa?</strong><strong/></h4>



<p>Almotteijee finnee nonnimviestâ šleđgâpoostân. Máttááttâsân uásálistmist suáppoo uáppee päikkikieldáin, ko almottâttâmäigi lii nuuhâm. Tast maŋa mij vuávááškyettip máttááttâsjuávhuid já sämikielâ máttááttâs luuhâmoornig oovtâstpargoost škovlâiguin. Máttááttâsjuávhuh hämmejuvvojeh jyehi sämikielân sierâ väldimáin uáppei ahe- já kielâtääsi, luuhâmoornig já škovlâsáátuid huámmášumán nuuvt pyereest ko máhđulâš. Máttááttâs uárnejuvvoo kielâin já juávhuin, main láá ucemustáá kyehti uáppee.</p>



<p>Vääldi huámmášumán, ete motomeh kaavpugeh (ei. Helsig, Oulu já Ruávinjargâ) uárnejeh tavesämikielâ máttááttâs meid aldamáttááttâssân. Jis tun halijdah máttááttâsân, te vääldi ohtâvuođâ jieijâd škoovlâ rehtorân tâi kaavpug škovlâvirgádâhân!</p>



<ul>
<li><a href="https://uusi.kuntapalvelut.fi/saamenetaopetus/fi/">Almoot uáppee máttááttâsân</a></li>



<li><a href="https://uusi.kuntapalvelut.fi/saamenetaopetus/fi/help">Ravvuuh Hellewist almottâtmân</a></li>
</ul>



<p>Sämikielâi luuhâmive pištee škovliittâsâid já sierâ tääsi uánihis škovliittâsâid uárnee <a href="https://www.sogsakk.fi/fi" target="_blank" rel="noreferrer noopener">Säämi máttááttâskuávdáš</a><a href="https://www.sogsakk.fi/fi" target="_blank" rel="noreferrer noopener">, mii fáálá áinoo áámmátlâš oppâlájádâssân sämikielâi já -kulttuur škovlim Suomâst. </a>Uáppáásm oppâlájádâs <a href="https://www.sogsakk.fi/fi/Hakijalle/Koulutustarjonta" target="_blank" rel="noreferrer noopener">škovlimfalâldâhân</a><a href="https://www.sogsakk.fi/fi/Hakijalle/Koulutustarjonta" target="_blank" rel="noreferrer noopener">!</a></p>



<h4 class="wp-block-heading"><strong>Puáttee tábáhtusah</strong><strong/></h4>



<p><strong><em>Sämikielâi káidusmáttááttâs vaanhimijeehid já infotilálâšvuotâ vaanhimáid, kiäh láá perustum káidusmáttááttâsâst</em></strong><strong><em/></strong></p>



<p>ko 15.3.2023 tme 18.00-19.00</p>



<p>Servâmliŋkkâ: <a href="https://teams.microsoft.com/l/meetup-join/19%3ameeting_MTZjZmIxMzktN2FkYy00NmUyLTk5YmItNThiMmUwYjUzM2U2%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d">Seervâ čuákkimân spokkâlmáin täst</a></p>



<p><strong>Tiervâpuáttim mieldi sämikielâi káidusmáttááttâsân!</strong><strong/></p>



<h4 class="wp-block-heading"><strong>Lasetiäđuh:</strong><strong/></h4>



<p>Hanna Helander, hahâhovdâ<br/>Ucjuv kieldâ<br/><a href="mailto:hanna.helander@edu.utsjoki.fi">hanna.helander@edu.utsjoki.fi</a>  <br/>040 701 2094</p>



<p>Arla Magga, hahâkoordinaattor<br/>Sämitigge<br/><a href="mailto:arla.magga@samediggi.fi">arla.magga@samediggi.fi</a>  <br/>040 687 5989</p>



<p><a href="https://www.saamenetaopetus.com/">https://www.saamenetaopetus.com/</a></p>



<p><a href="https://www.samediggi.fi/toiminta/koulutus-ja-oppimateriaali/">https://www.samediggi.fi/toiminta/koulutus-ja-oppimateriaali/</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
