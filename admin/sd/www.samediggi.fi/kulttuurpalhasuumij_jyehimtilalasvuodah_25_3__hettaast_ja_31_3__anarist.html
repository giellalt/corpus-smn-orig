<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74435 post-loop-1 post-parity-odd post-entry-last single-big with-slider post-74435 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/16/kulttuurpalhasuumij-jyehimtilalasvuodah-25-3-hettaast-ja-31-3-anarist/?lang=an" rel="bookmark" title="Permanent Link: Kulttuurpalhâšuumij jyehimtilálâšvuođah 25.3. Hettaast já 31.3. Anarist">Kulttuurpalhâšuumij jyehimtilálâšvuođah 25.3. Hettaast já 31.3. Anarist			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitige kulttuurlävdikodde juovij ive 2023 kulttuurpalhâšume Anja Kaarretân, Marja-Liisa Laitin já Marja Näkkälän. Kulttuurpalhâšume mieđettuvvoo ucâmušttáá já ton ulmen lii palhâšiđ kulttuur tahhee tâi taaiđâr tubdâstâssân merhâšittee pargoost sämmilii kulttuureellim pyerrin.</p>



<p><strong>Marja Näkkälä kulttuurpalhâšume jyehimtilálâšvuotâ tuálloo lávurduv njuhčâmáánu 25. peeivi 2023 tme 13–15 Tuodâr-Laapi luándukuávdáš Hettaast.</strong><strong/></p>



<p><em>Marja Näkkälä (1952) </em>lii meddâl puásuipaimânperrust Näkkäl siijdâst, Iänuduvâst. Tääl sun lii iäláttuvâst. Tyeji lii Marja eellimvyehi, mii uáinoo suu áárvuin já eellimhäämist. Sun kieđâvuš poccust finnejum amnâsijd tuojijnis. Iänááš Marja kiävttá timmâ amnâsijd. Marja kuáru sehe almai já nisonij gáktijd já sun lii meid eromâš čepis kođđee. Suu ivnáás säämi ulloliijneh láá muččâdeh já čeepiht tuoijum. Sun lii meid čeppi vuoddui tuáijár.</p>



<p><strong>Anja Kaarret já Marja-Liisa Laiti kulttuurpalhâšume jyehimtilálâšvuotâ tuálloo vástuppeeivi njuhčâmáánu 31. peeivi 2023 tme 17–19</strong> <strong>Säämi kulttuurkuávdáš Sajosist, Anarist.</strong></p>



<p><em>Anja Kaarret </em>(1960) lii meddâl Aanaar Pärttihist já lii porgâm eellimpargos anarâškielâlâš toimâtteijen. Sun lii porgâm toimâtteijen Yle sämikielâlii toimâttuvâst ive 1985 rääjist, ađai paijeel 35 ihheed. Anja lii toimâttâm eereeb iärrás Anarâš saavah -peiviohjelm sehe anarâškielâlijd párnáiohjelmijd, tv-uđđâsijd, nettiuđđâsijd já sosiaallii media materiaalijd. Sun lii toimâtteijee, kote oovded ohtânmaanoost jieijâs siskáldâsâid, ige kuássin eeđâ ij uđđâ ideaid.</p>



<p><em>Marja-Liisa Laiti </em>(1952) lii meddâl tyejiperrust Aanaarjuv Mihkku -pääihist, Ucjuuvâst. Sun paasij iäláttâhân Säämi máttááttâskuávdáást já lii porgâm eellimpargos tyejimáttáátteijen. Marja-Liisa oopâi jo pärnin tuoijuđ vanhimij já huolhij mield maaŋgâpiälásávt sierâ amnâsijn tuojijd. Sun lii meid iäljáris kuálásteijee Aanaarjuuvâst tâi riävtui lâi talle, ko vala uážui kuálástiđ.<strong/></p>



<p>Ohjelmist ei. muusik, nuuvtá peessâm.</p>



<h4 class="wp-block-heading" id="h-lasetiaduh">Lasetiäđuh:</h4>



<p>Riitta Orti-Berg<br/>Kulttuurčällee<br/>puh. 010-839 3103<br/>riitta.orti-berg(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
