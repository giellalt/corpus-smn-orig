<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-69522 post-loop-1 post-parity-odd post-entry-last single-big with-slider post-69522 post type-post status-publish format-standard has-post-thumbnail hentry category-nuorah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/10/04/nuorairaadi-uarnee-seminaar-samitiggelaava-udasmitmist-11-10-2022/?lang=an" rel="bookmark" title="Permanent Link: Nuorâirääđi uárnee seminaar sämitiggelaavâ uđâsmitmist 11.10.2022 ">Nuorâirääđi uárnee seminaar sämitiggelaavâ uđâsmitmist 11.10.2022 			<span class="post-format-icon minor-meta"/>	</a></h1></header><div class="entry-content" itemprop="text">
<p>Nuorâirääđi uárnee Helsigist seminaar sämitiggelaavâ uđâsmitmist. Seminaar teeman lii <em>Säminuorâi puátteevuođâ huksiimin</em>. Tilálâšvuotâ uárnejuvvoo <strong>Uccâparlamentist Aalmuglâšinfoost  majebaargâ 11. roovvâdmáánu tijme 8.05–10.00</strong>. </p>



<p>– Nuorâirääđi haalijd pyehtiđ oovdân sämitiggelaavâ merhâšume säminuoráid sehe faallâđ saje savâstâlmân laavâ uđâsmitmist merideijeiguin, muštâl nuorâirääđi saavâjođetteijee Anni-Sofia Niittyvuopio. </p>



<p>– Tilálâšvuođâst sárnuh maaŋgah olmoošvuoigâdvuođâi äššitobdeeh, kiäiguin lii-uv mávsulâš peessâđ savâstâllâđ säminuorâi olmoošvuoigâdvuođâi já puátteevuođâ uáinust, juátká nuorâirääđi värisaavâjođetteijee Maria Mäkinen. </p>



<p>Tilálâšvuođâst oovdânpyehtih toimâkode iävtuttâsâst iävtuttum uđâsmitmijd, kuleh äššitobdeesahâvuáruid já savâstâleh laavâ uđâsmitmist eromâšávt säminuorâi uáinust. Tilálâšvuođâst lii kähvi- já iiđeedpittákuásuttem.  </p>



<p>Tilálâšvuotâ lii ávus já tom puáhtá čuávvuđ meid káidusin. Tilálâšvuotâ päddejuvvoo. Pääihi alne uásálistem lii uáivildum vuosâsaajeest aalmugovdâsteijeid, ovdâskode pargeid já median. Tilálâšvuotâ uárnejuvvoo oovtâstpargoost Olmoošvuoigâdvuotâkuávdáin. Aalmuglâšinfo uksâ lekkâs tijme 8.00 já puáđidijn lii torvotärhistem sijjân, kiäh puátih ovdâskode ulguubeln. </p>



<p>Kuásuttem várás mij táttup almottem uásálistmist 9.10.2022 räi <a href="https://link.webropolsurveys.com/Participation/Public/6531a1b6-d8c3-4102-93e8-d91ceffa6b34?displayId=Fin2634654" target="_blank" rel="noreferrer noopener"><strong>tääbbin</strong>.</a> Tilálâšvuođâ puáhtá čuávvuđ káidusin Saijoos <a href="https://www.youtube.com/c/sajosstream"><strong>Youtube-kanavast</strong></a>.  </p>



<h4 class="wp-block-heading" id="h-seminaar-ohjelm"><strong>Seminaar ohjelm:</strong> </h4>



<p>8.05 Kähvi- já iiđeedpittákuásuttem </p>



<p>8.15 Seminaar lekkâm, Olmoošvuoigâdvuotâkuávdáš, Susan Villa, äššitobdee </p>



<p>8.20 Nuorâirääđi sahâvuáru, Anni-Sofia Niittyvuopio, nuorâirääđi saavâjođetteijee </p>



<p>8.30 Uđâsmittem valmâštâllâmproosees, Yrsa Nyman, riehtiministeriö ráđádâllee virgeolmooš </p>



<p>8.40 Lahâiävtuttâs siskáldâs, Pirita Näkkäläjärvi, lahânubástus valmâštâllee toimâkode jeessân </p>



<p>8.50 Oovtviärdásâšvuođâváldálii sahâvuáru, Kristina Stenman </p>



<p>9.00 Amnesty sahâvuáru, Niina Laajapuro, olmoošvuoigâdvuotâpargo hovdâ </p>



<p>9.05 Olmoošvuoigâdvuotâlito sahâvuáru, Kaari Mattila, uáivičällee </p>



<p>9.10 Čuákánkiäsu, Tuomas Aslak Juuso, Sämitige saavâjođetteijee </p>



<p>9.20 Savâstâllâm </p>



<p>9.55 Tilálâšvuođâ lopâttem <br/><strong/> </p>



<p>Uáppáásm nuorâirääđi ciälkkámušân sämitiggelaavâ nubástus valmâštâllee toimâkode smiettâmušâst <a href="https://nuor.fi/wp-content/uploads/2019/06/nuorisoneuvoston-lausunto-saamelaiskarajalakifinal-2462021-1.pdf" target="_blank" rel="noreferrer noopener"><strong>tääbbin</strong></a>. </p>



<h4 class="wp-block-heading"><strong>Lasetiäđuh:</strong> </h4>



<p>Anni-Sofia Niittyvuopio <br/>nuorâirääđi saavâjođetteijee <br/>anni-sofia.niittyvuopio(a)samediggi.fi <br/>040 610 7905 </p>



<p>Elli-Marja Hetta <br/>nuorâičällee <br/>elli-marja.hetta(a)samediggi.fi <br/>050 382 5179 </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
