<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-70876 post-loop-1 post-parity-odd post-entry-last single-big  post-70876 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/11/07/nuorttakielag-ucca-kirjij-raidu-almostui/?lang=an" rel="bookmark" title="Permanent Link: Nuorttâkielâg uccâ kirjij ráiđu almostui">Nuorttâkielâg uccâ kirjij ráiđu almostui			<span class="post-format-icon minor-meta"/>	</a></h1></header><div class="entry-content" itemprop="text">
<p>Uʹcc ǩeerja (Uccâ kirjááh) -ráiđu nuorttâkielâlijd uccâ digikiirjijd lii almostum. Kirjeh uápisteh táváláid nuorttâkielâ saanijd, tegu jotteemverbáid já ivnijd, já pihtâsij já purrâmušâi nomâttâssáid. Kirjeh ovdedeh siämmást kielâoppâaašijd já luuhâm oppâm. Kiirjijn lii rahtum kyehti eres heiviittâs, stavâlistum já stavâlijttáá sehe lasseen jieškote-uv fáádán lahtee hárjuttâskirje.</p>



<p>Uʹcc ǩeerja -digikiirjij ráiđu šoodâi Čevetjäävri škoovlâ nuorttâkielâ máttáátteijee Maria Porsanger iävtuttâsâst. Kiirjijd lii kietâčáállám já kuvvim Esther Berelowitsch, kote parga Sämitiggeest oppâmateriaal proojeektpargen. Berelowitsch västid meiddei kirjij paddiimist já editistmist. Lohhen toimâv Raija Lehtola já Tiina Sanila-Aikio.</p>



<p>Uʹcc ǩeerja -pargojuávkun kuleh Maria Porsanger, Raija Lehtola, Tiina Sanila-Aikio, Anna-Katariina Feodoroff já Petra Kuuva. Digikirje teknisâš olášutmist lává västidâm Unni Länsman já Esther Berelowitsch. Ráiđu tievâsmuvá ain. Kirjij aanaar- já tavesämikielâliih heiviittâsah láá pargo vyelni.</p>



<h4 class="wp-block-heading" id="h-puohhaid-avus-liinkah-kirjijd">Puohháid ávus liiŋkah kirjijd:</h4>



<p>Puájui já Jievjâm (Paju da Luppo): <a href="https://saamelaiskarajat-frame.cloubi.fi/web/site-2472415/state-jurdmmrqgmrcytzr/front-page" target="_blank" rel="noreferrer noopener">luuhâmkirje</a>, <a href="https://saamelaiskarajat-frame.cloubi.fi/web/site-2472272/state-jurdmmrqgircytzr/front-page" target="_blank" rel="noreferrer noopener">luuhâmkirje stavâlistum</a>, <a href="https://saamelaiskarajat-frame.cloubi.fi/web/site-2472558/state-jurdmmrqgqrcytzr/front-page" target="_blank" rel="noreferrer noopener">hárjuttâskirje</a> <br/>Siemân (Siemen): <a href="https://saamelaiskarajat-frame.cloubi.fi/web/site-2475212/state-jurdmmzqgircytzr/front-page" target="_blank" rel="noreferrer noopener">luuhâmkirje</a>, <a href="https://saamelaiskarajat-frame.cloubi.fi/web/site-2475027/state-jurdmmzqgercytzr/front-page" target="_blank" rel="noreferrer noopener">luuhâmkirje stavâlistum</a>, <a href="https://saamelaiskarajat-frame.cloubi.fi/web/site-2475397/state-jurdmmzqgmrcytzr/front-page" target="_blank" rel="noreferrer noopener">hárjuttâskirje</a> <br/>Eljis (Elias): <a href="https://saamelaiskarajat-frame.cloubi.fi/web/site-2475749/state-jurdmmzqgurcytzr/front-page" target="_blank" rel="noreferrer noopener">luuhâmkirje</a>, <a href="https://saamelaiskarajat-frame.cloubi.fi/web/site-2475570/state-jurdmmzqgqrcytzr/front-page" target="_blank" rel="noreferrer noopener">luuhâmkirje stavâlistum</a>, <a href="https://saamelaiskarajat-frame.cloubi.fi/web/site-2475928/state-jurdmmzqgyrcytzr/front-page" target="_blank" rel="noreferrer noopener">hárjuttâskirje</a> </p>



<p>Kiirjijd almostittij <a href="https://www.samediggi.fi/toiminta/koulutus-ja-oppimateriaali/koulutus-ja-oppimateriaalitoimisto/">Sämitige škovlim- já oppâmateriaaltoimâttah</a>.</p>



<h4 class="wp-block-heading">Lasetiäđuh:</h4>



<p>Raija Lehtola<br/>Nuorttâkielâlâš oppâmateriaal vuávájeijee<br/>raija.lehtola[at]samediggi.fi</p>



<p>Esther Berelowitsch<br/>Nuorttâkielâlâš oppâmateriaal proojeektpargee<br/>esther.berelowitsch[at]samediggi.fi<br/></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
