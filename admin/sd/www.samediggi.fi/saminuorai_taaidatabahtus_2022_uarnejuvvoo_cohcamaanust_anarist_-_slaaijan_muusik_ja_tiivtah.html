<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-64271 post-loop-1 post-parity-odd post-entry-last single-big with-slider post-64271 post type-post status-publish format-standard has-post-thumbnail hentry category-nuorah category-saminuorai-taaidatabahtus category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/04/12/saminuorai-taaidatabahtus-2022-uarnejuvvoo-cohcamaanust-anarist/?lang=an" rel="bookmark" title="Permanent Link: Säminuorâi taaiđâtábáhtus 2022 uárnejuvvoo čohčâmáánust Anarist – šlaaijân muusik já tiivtah">Säminuorâi taaiđâtábáhtus 2022 uárnejuvvoo čohčâmáánust Anarist – šlaaijân muusik já tiivtah			<span class="post-format-icon minor-meta"/>	</a></h1></header><div class="entry-content" itemprop="text"><p>Säminuorâi taaiđâtábáhtus uárnejuvvoo čohčuv <strong>14.-15.9.2022 Anarist</strong>, Sämikulttuurkuávdáš Sajosist. Tábáhtus lii ärbivuáválávt uárnejum kiđđuv, mutâ tábáhtus lii sirdum koronatile tiet.</p>
<p>Tábáhtus váldušlaaijân láá <strong>muusik</strong> já <strong>tiivtah</strong>. Šlaajáid uásálistoo jo-uv láávdástmáin tâi toimâtmáin jieš rahtum tâi čallum muusikpitá tâi tiivtâ majeláá almottemnáál vuovvijn. Muusik- já tihtâláávdástmeh já kirjáliih tyejeh árvuštâllojeh sierâ jieijâs aherááiđuin.</p>
<p> </p>
<p><strong>Rááiđuh:</strong></p>
<p>Vuálá 10-ihásiih, vuálá 16-ihásiih já 16–20-ihásiih.</p>
<ol>
<li>Muusik: lávdástem tábáhtusâst já/tâi kirjálâš tyeji</li>
<li>Tiivtah: lávdástem tábáhtusâst já/tâi kirjálâš tyeji</li>
</ol>
<p> </p>
<p>Puoh sierâ muusik já tiivtâi šlaajah já genreh láá toháliih kuohtuin váldušlaajâin. Láávdástmeh pyehtih leđe ohtuu tâi juávhoin olášuttum. Tábáhtusâst puáhtá lávdástiđ jieijâs tâi iärásij pyevtittem tuojijd, mutâ puoh láávdástmeh já jieš tohhum tyejeh kalgeh leđe sämikielâliih (anarâš-, nuorttâlâš- tâi tavesämikielâ).</p>
<p>Lasetiäđuh tábáhtusâst almottuvvojeh vyesimáánu ääigi. Tábáhtusân almottâttoo porgemáánust.</p>
<p>taaiđâtábáhtus orniistâlmijn láá mield Sämitige škovlim- já oppâmateriallävdikodde, nuorâirääđi, sämmilâš párnáikulttuurkuávdáš <em>Mánnu</em> sehe sämmiliih elleekove- já muusikkuávdááh.</p>
<p>Tábáhtus orniistâlmijn čuávuh tárkká koronatile já -torvolâšvuođâ, mon tiet uárnejeijeeh värideh máhđulâšvuođâ nubástussáid.</p>
<p> </p>
<p><strong>Lasetiäđuh:</strong></p>
<p>Anni-Sofia Niittyvuopio</p>
<p><a href="mailto:anni-sofia.niittyvuopio@samediggi.fi">anni-sofia.niittyvuopio@samediggi.fi</a></p>
<p> </p>
<p><a href="http://www.saamelaisnuortentaidetapahtuma.com">www.saamelaisnuortentaidetapahtuma.com</a></p>
<p>Facebook: <a href="https://www.facebook.com/saamelaisnuortentaidetapahtuma">Saamelaisnuorten taidetapahtuma</a></p>
<p>Instagram: <a href="https://www.instagram.com/samenuoraid_daiddadahpahus">@samenuoraid_daiddadahpahus</a></p>
<p><strong>#taaiđâtábáhtus #čeäppvuõđpeeiv #dáiddadáhpáhus #sntaidetapahtuma</strong></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
