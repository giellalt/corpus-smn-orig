<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-66427 post-loop-1 post-parity-odd post-entry-last single-big with-slider post-66427 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/06/21/samitigge-uasalist-eu-sami-ookon-brysselist/?lang=an" rel="bookmark" title="Permanent Link: Sämitigge uásálist EU-Sámi ookon Brysselist">Sämitigge uásálist EU-Sámi ookon Brysselist			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Sämitige I värisaavâjođetteijee Anni Koivisto uásálist EU-Sámi ookon Brysselist 20.-22. kesimáánu 2022.</strong></p>



<p>Tábáhtusokko uárnejuvvoo uássin Sämirääđi já Suomâ säminuorah rs haavâ Filling the EU-Sámi knowledge gaps. Ulmen lii, ete EU-Sámi ohhoost šadda jyehi ive ornimnáál tábáhtus, mii naanood sämmilij kyeimivuođâ EU-instituutioiguin.</p>



<p>– Mun lam uáli ilolâš EU-Sámi ohhoost. EU politiik vaaigut sämmilij sajattâhân já lii-uv tuođâi tehálâš, ete sämmilijn lii máhđulâšvuotâ vaiguttiđ miärádâssáid. Lii meid tehálâš, ete EU-merideijei tiäđuh sämmilijn lasaneh já EU tuubdâst sämmilij äššitubdâmuš algâaalmugpolitiikist, iätá I värisaavâjođetteijee Anni Koivisto.</p>



<p>Sämitige nuorâirääđi tábáhtusâst ovdâsteh Anni-Sofia Niittyvuopio, Anni-Sofia Löf já Lilja Ljetoff. Lasseen tábáhtusâst lii mieldi Sämitige jeessân já kulttuurlävdikode saavâjođetteijee Pirita Näkkäläjärvi. Näkkäläjärvi siärvá Sämitige ovdâsteijen paaneelsavâstâlmân, mii kuáská kyeimivuotân EU já sämmilij kooskâ. Sämitiggeest tábáhtusookon uásálistev meid lahâčällee Kalle Varis sehe aalmugijkoskâsij aašij čällee Lars-Anders Baer.</p>



<p>Filling the EU-Sámi knowledgr gaps -proojeekt láá ruttâdâm Interreg Nord, Laapi Litto, Taažâ Sämitigge, Tromsa já Finnmark lääni, Region Norrbotten já Region Västerbotten.</p>



<h4 class="wp-block-heading" id="h-lasetiaduh">Lasetiäđuh:</h4>



<p>Anni Koivisto<br/>I värisaavâjođetteijee<br/>040 415 5969<br/>anni.koivisto@samediggi.fi</p>



<p><em>Kove: Hanna Schneider</em></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
