<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-10468 post-loop-1 post-parity-odd post-entry-last single-big with-slider post-10468 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/03/26/samitigge-almoot-uuccamnaal-toimattahcallee-tooima/?lang=an" rel="bookmark" title="Permanent Link: Sämitigge almoot uuccâmnáál TOIMÂTTÂHČÄLLEE TOOIMÂ">Sämitigge almoot uuccâmnáál TOIMÂTTÂHČÄLLEE TOOIMÂ			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál</p>
<p><strong>TOIMÂTTÂHČÄLLEE TOOIMÂ </strong></p>
<p>Pargo álgá sopâmuš mield já pištá 31.12.2018 räi. Toimâttâhčällee pargoid kulá ei. hoittáđ almos toimâttuv iššeen máksujotoluv (Heeros), vyebdimrekigistem sehe eres išedeijee ekonomiahaldâttuv já almos toimâttâhčällee pargoid. Toimâttâhčällee tuáimá táárbu mield haldâttâhčällee sajasâžžân sehe hoittáá eres pargoid, maid haldâttâhhovdâ sunjin sierâ meerrid. Toimâttâhčällee toimâsaje lii Anarist Sajosist.</p>
<p>Siäđusvuáđustâslâš tohálâšvuotâvátámâššân lii pargo vaattâm škovlim já lasseen váttoo sämikielâ táiđu (sämitiggeest adelum asâttâs 1727/1995). Tooimâ miänástuvvee hoittám iššeed maaŋgâpiälásâš hárjánem toimâttâhpargoin. Mij anneep áárvust naavcâ jiečânâs já huolâlâš porgâmân sehe šiev oovtâstpargo- já vuáruvaikuttâstááiđuid. Pälkki meriduvvoo Sämitige pálkkááttemvuáháduv vátávâšvuotâtääsi VI já juávhu II mield (vuáđupälkki 1849,51 eurod/mp). Vuáđupäälhi lasseen máksojeh 24 % sämikuávlu lase já hárjánemlaseh, moh meriduvvojeh pargohárjánem mield.</p>
<p>Ucâmušâid uáppu- já pargotuođâštusâiguin kalga toimâttiđ Sämitige čäällimkoodán 9.4.2018 tme 16.00 räi čujottâssáin Sajos, 99870 Aanaar teikâ <a href="mailto:info@samediggi.fi">info(at)samediggi.fi</a> Lasetiäđuid virgeest addel haldâttâhhovdâ Pia Ruotsala-Kangasniemi tel. 010 839 3106 Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 26.3.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
