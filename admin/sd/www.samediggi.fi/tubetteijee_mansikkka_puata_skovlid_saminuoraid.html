<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-7072 post-loop-1 post-parity-odd post-entry-last single-big with-slider post-7072 post type-post status-publish format-standard has-post-thumbnail hentry category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/01/28/tubetteijee-mansikkka-puata-skovlid-saminuoraid/?lang=an" rel="bookmark" title="Permanent Link: Tubetteijee Mansikkka puátá škovliđ säminuorâid">Tubetteijee Mansikkka puátá škovliđ säminuorâid			<span class="post-format-icon minor-meta"/>	</a></h1></header><div class="entry-content" itemprop="text"><p>Tubetteijee Mansikkka puátá Anarân škovliđ säminuorâid já uásálist meid Säminuorâi taaiđâtábáhtusân, mii uárnejuvvoo cuáŋuimáánu 12. peeivi Vuáčust. Taaiđâtábáhtus tubettemteeman lohtâseijee škovlim uárnejuvvoo tuorâstuv 15. 2. tme 13.00 – 14.00 Saijoos auditoriost. Tilálâšvuotâ lii ávus puohháid, kiäh láá perustum.</p>
<p>Mansikkka muštâl suu syergist já movtijdit nuorâid eelliđ ruokkâdávt já ávusmieláin. Oovdânpyehtim maŋa sun västid kuldâleijei koččâmuššáid.</p>
<p>Tábáhtus vuolgâttuvvoo njuolgist neeti peht já vyerkkejuvvoo škovlimkiävtu várás. Vuolgâttâs puáhtá čuávvuđ čujottâsâst: http://sogku.fi/live . Vuolgâttâs ääigi palvâlusâst tuáimá meid chat, mon peht puáhtá koijâdiđ Mansikkast suu oovdânpyehtim ääigi.</p>
<p><a href="http://bit.ly/sndd2018-tube">Almottâttâm škovliimân täst. </a></p>
<p><a href="https://www.youtube.com/channel/UCYsEFK6-7uglFY3sV8E8hpg">Mansikkka (Maiju Voutilainen)</a><br/>
tuáimá Säminuorâi taaiđâtábáhtus tubettem suojâleijen sehe videokišto tuámárin. Mansikkka lii tääl ohtâ pivnohumos tubetteijee Suomâst. Sun lii fijnâ stiijlâ lifestyle-vaikutteijee, kote räähist taiđuu já muoti já moovtásk sierâlágán stijlâkeččâlmijn. Maiju addel jieijâs jienâ kulluđ. Taam mield sun lii-uv finnim maaŋgâid tubdâstâsâid, ko lii kieđâvuššâm ruokkâdávt meid vaigâdub aašijd. Ášálij sahâvuárui lasseen Maiju máttá meid makkuuttiđ suu jieijâs lieggâ vuovijn.</p>
<p>Tábáhtusâst adeluvvojeh meid lasetiäđuh, moh lahtâseh Säminuorâi taaiđâtábáhtus tubettemteeman.</p>
<p>Škovlimtábáhtus olášutmist västid Säämi máttááttâskuávdáá <a href="http://www.sogsakk.fi/fi/Virtuaalikoulu/Arktista-pedagogiikkaa--hanke">Arktâsâš pedagogiik -haahâ</a> oovtâstpargoost Sämitiggijn. Lasetiäđuh škovlimtábáhtusâst: kalle.sulkamo(at)sogsakk.fi</p>
<p><a href="http://www.samediggi.fi/2018/01/21/saminuorai-taaidatabahtus-2018-slaajah-laa-muusik-ja-tubettem/?lang=an">Lasetiäđuh Säminuorâi taaiđâtábáhtusâst 2018 täst.</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
