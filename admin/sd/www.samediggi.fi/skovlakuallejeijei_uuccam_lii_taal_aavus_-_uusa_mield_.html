<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-33499 post-loop-1 post-parity-odd post-entry-last single-big with-slider post-33499 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/08/08/skovlakuallejeijei-uuccam-lii-taal-aavus-uusa-mield/?lang=an" rel="bookmark" title="Permanent Link: Škovlâkuállejeijei uuccâm lii tääl áávus – Uusâ mield!">Škovlâkuállejeijei uuccâm lii tääl áávus – Uusâ mield!			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige nuorâirääđi já Nuorâi akatemia Dihtosis-hahhust fäälih paješkovláid sämiteemasijd škovlâkollimijd. Mij uuccâp tääl movtigis paijeel 18-ihásijd säminuorâid pirrâ Suomâ škovlâkuállejeijen luuhâmive 2019-2020 ääigi toohâmnáál kollimáid.</p>
<p>Škovlâkuállejeijee pargon lii toollâđ sämikulttuurfáddásii kollim paješkoovlâst. Kollim tuálá sistees sämikulttuur oovdânpyehtim sehe toimâlijd pargopáájáid. Pargopáájái ulmen lii jyehiđ tiäđu sämmilijn já sämikulttuurist válduaalmug nuoráid. Kollim pištá táválávt 75-90 minuttid tađe mield mon kuheh oppâlájádâs oppâtiijmeh láá. Mij uuccâp kuállejeijeid pirrâ Suomâ, eromâš tárbu uđđâ kuállejeijeid lii uáivikaavpugkuávlust sehe Turku já Tampere kuávluin. Škovlâkollimijd olášuteh iänááš škovlâpeeivij ääigi 17.9.2019-31.5.2020 kooskâst.</p>
<p>Škovlâkollimijn máksoo 54€ pälkki/kollim sehe määđhih kollimčuosâttâhân. Škovlâkollimij meeri lii kiddâ tiilámijn já kuállejeijee jieijâs äigitavluin.</p>
<p>Škovlâkuállejeijeid tuálloo škovlim Helsigist Nuorâi akatemia viistijn vuossaargâ 16.9.2019. Škovlimân uásálistem lii iähtun kuállejeijen toimâmân. Škovlimist ij maksuu pälkki, mutâ máhđulijd mätki- já ijjâdemkoloid sajanmäksih.</p>
<p>Mij vyerdip škovlâkuállejeijein sämikulttuur tubdâmuš, movtigis mielâ já mättim jođettiđ škovlâkollim sehe puorijd vuáruvaiguttâstááiđuid.</p>
<p>Tooimât rijjâhámásii ucâmuš ovdil 30.8.2019 tme 16.00 čujottâsân: minna.lehtola(at)samediggi.fi</p>
<p> </p>
<p>Lasetiäđuh:</p>
<p>Minna Lehtola</p>
<p>Proojeektpargee</p>
<p>puh: 010 839 3132 | +358 40 650 3620</p>
<p>minna.lehtola@samediggi.fi</p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
