<html>
  <body>
    <main role="main" itemprop="mainContentOfPage" class="template-page content  av-content-full alpha units">
      <div class="post-entry post-entry-type-page post-entry-22460">
        <div class="entry-content-wrapper clearfix"><div class="flex_column av_three_fourth  flex_column_div av-zero-column-padding first  avia-builder-el-0  el_before_av_one_fourth  avia-builder-el-first  " style="border-radius:0px; "><div style="padding-bottom:10px; " class="av-special-heading av-special-heading-h3    avia-builder-el-2  el_after_av_slideshow  el_before_av_textblock  "><h3 class="av-special-heading-tag " itemprop="headline">Sämimađhâšem eettisiih ravvuuh </h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Ovdâsvástádâslii já eettisávt kilelis sämimađhâšem toimâprinsiipeh láá tuhhiittum Sämitige čuákkimist 24.9.2018. Eettisij ravvui váldu-ulmen lii meddâlistiđ sämmilâšvuođáin ávhástellee mađhâšem sehe sämmiláid kyeskee puástutiäđu, mii leevvân mađhâšem peht. Nubben tiäddučuogâstâhhân lii turviđ mađhâšem ulguupiäláá aalmug kulttuurtaavijd já ärbivuovijd.</p>
<h5><strong>Kiäs eettisiih ravvuuh láá uáivildum? </strong></h5>
<p>Eettisiih ravvuuh láá uáivildum vuosâsaajeest sämisiärváduv ulguupiáláid tuáimeid, kiäh hárjutteh sämikulttuur puovtân rähtim, oovdânpyehtim já viestâdem mađhâšemsyergist.</p>
<h5><strong>Maid uáivild sämimađhâšem?</strong></h5>
<p><strong>Sämimađhâšem</strong> iberduvvoo taan ohtâvuođâst maađhâšmin, mast sämikulttuur vyeimivarijguin ávhástâlmáin pyevtitteh mađhâšempalvâlusâid já fäälih taid finnodâhtoimâlij agâiguin. Tot puáhtá leđe <strong>sämmilâšvuotân vuáđuduvvee mađhâšem</strong>, mast sämisiärváduv ulmuuh tuáimih mađhâšemiäláttâs hárjutteijen, tâi <strong>sämmilâšvuođáin ávhástellee mađhâšem</strong>, mast sämisiärváduv ulguubeln puáttee mađhâšemiäláttâs hárjutteijeeh já eres mađhâšemtuáimeeh ávhásteleh sämikulttuurân lohtâseijee já/tâi čujotteijee elementijguin mađhâšempalvâlusâin olmâ ohtâvuođâttáá sämisiärvádâhân.</p>
</div></section>
<div style="padding-bottom:10px; " class="av-special-heading av-special-heading-h3    avia-builder-el-4  el_after_av_textblock  el_before_av_iconlist  "><h3 class="av-special-heading-tag " itemprop="headline">Ovdâsvástádâslii já eettisávt kilelis sämimađhâšem toimâprinsiipeh</h3><div class="special-heading-border"><div class="special-heading-inner-border"/></div></div>
<div class="avia-icon-list-container   avia-builder-el-5  el_after_av_heading  el_before_av_heading "><ul class="avia-icon-list avia-icon-list-left av-iconlist-big avia_animate_when_almost_visible avia-iconlist-animate">
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">1) Sämmilij kulttuuräärbi áárvu já riggoduv tubdâstem já kunnijâttem		</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">2) Sämmilii kulttuuräärbi suojâlem já ton toollâm eellimvuáimálâžžân puáttee suhâpuolváid</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">3) Puoh uásipeelijd hiäđutteijee ohtsâšibárdâs já oovtâstpargo</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">4) Sämimađhâšem čuolmâsajeh já toi huámmášem já rievdâdem</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">5) Sämimađhâšem positiivliih vaikuttâsah sämiaalmugân, sii kulttuurân sehe pirrâsân</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">6) Sämimađhâšem ovdâsvástádâslâš já eettisávt kilelis markkânistem já mađhâšemviestâdem</h4></header><div class="iconlist_content  " itemprop="text"/></div></article><div class="iconlist-timeline"/></li>
<li><div style="background-color:#5f8789; " class="iconlist_icon  avia-font-entypo-fontello"><span class="iconlist-char " aria-hidden="true" data-av_icon="" data-av_iconfont="entypo-fontello"/></div><article class="article-icon-entry av-iconlist-empty" itemscope="itemscope" itemtype="https://schema.org/CreativeWork"><div class="iconlist_content_wrap"><header class="entry-content-header"><h4 class="av_iconlist_title iconlist_title  av_inherit_color " itemprop="headline" style="color:#000000; ">7) Ollâtásásiih mađhâšeijeefeerimeh – kvaliteetvisásmittem</h4></header><div class="iconlist_content  " itemprop="text"/></div></article><div class="iconlist-timeline"/></li>
</ul></div>
<div style="padding-bottom:10px; " class="av-special-heading av-special-heading-h3    avia-builder-el-6  el_after_av_iconlist  el_before_av_postslider  "><h3 class="av-special-heading-tag " itemprop="headline"> Äigikyevdil</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p><a href="https://dokumentit.solinum.fi/samediggi/download/?d=dokumenttipankki/kertomukset_ohjelmat_ja_suunnitelmat/ohjelmat/muut_ohjelmat_ja_ohjeet/ovd%C3%A2sv%C3%A1st%C3%A1d%C3%A2slii_j%C3%A1_eettis%C3%A1vt_kilelis_s%C3%A4mima%C4%91h%C3%A2%C5%A1em_toim%C3%A2prinsiipeh.pdf">Luođii eettisijd ravvuid.</a></p>
<h5>Lasetiäđuh:</h5>
<p>Vuávájeijee Kirsi Suomi, Kulttuurlávt ovdâsvástádâslâš sämimađhâšem, 010 839 3118, kirsi.suomi(at)samediggi.fi</p>
</div></section></div><div class="flex_column av_one_fourth  flex_column_div av-zero-column-padding   avia-builder-el-9  el_after_av_three_fourth  avia-builder-el-last  " style="border-radius:0px; "><div class="hr hr-default   avia-builder-el-11  el_after_av_button_big  el_before_av_button_big  avia-builder-el-no-sibling "><span class="hr-inner "><span class="hr-inner-style"/></span></div>
</div>
</div>
      </div>
    </main>
  </body>
</html>
