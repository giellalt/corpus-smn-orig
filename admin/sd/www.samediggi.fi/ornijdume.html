<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-4114">
        <div class="entry-content-wrapper clearfix"><div class="flex_column av_one_full  flex_column_div av-zero-column-padding first  avia-builder-el-0  el_before_av_one_half  avia-builder-el-first  " style="border-radius:0px; "><div style="padding-bottom:10px; " class="av-special-heading av-special-heading-h3    avia-builder-el-2  el_after_av_slideshow  el_before_av_textblock  "><h3 class="av-special-heading-tag " itemprop="headline">Ornijdume</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><h4><strong>Čäällimkodde</strong></h4>
<p>Sämitige čäällimkodde šadda kuulmâ toimâttuvâst:</p>
<h4>1. Almos toimâttâh</h4>
<p>Almos toimâttâh hoittáá ekonomia-, pargojuávkku- já eres almoshaaldâšmân kullee aašijd.</p>
<h4>2. Sämikielâ toimâttâh</h4>
<p>Sämikielâ toimâttâh olášut säämi kielâlaavâ (laahâ 1086/2003, asâttâs 108/2004) miäldásijd pargoid. Tot ana huolâ laavâst uáivildum jurgâlusâi tooimâtmist jieškote-uv virgeomâháid já lájádâssáid, iššeed virgeomâhijd já lájádâsâid sämikieltáiđusâš tuulhâi hahâmist sehe eres säämi kielâlaavâst uáivildum pargoin sehe čuávu säämi kielâlaavâst asâttum mittomerij olášume já taha táárbumield alguid sämikielâ kevttim oovedmân.</p>
<h4>3. Škovlim- já oppâmateriaaltoimâttâh</h4>
<p>Škovlim- já oppâmateriaaltoimâttâh valmâštâl já olášut lävdikode kieđâvuššâm aašijd. Tot västid sämikielâlâš oppâmateriaal vuáváámist, valmâštâlmist já jyehimist, säminuorâi taaidâtábáhtus orniimijn, almostit sämimáttááttâs lovottuvâid já tuálá ohtâvuođâ sämimáttááttâs uárnejeijee kieldáid já škovláid sehe máttááttâs haaldâšmân. Toimâttâh valmâštâl já olášut meiddei säämi škovlimašij ohtsâšpargo-orgaan čuákkimij aašijd já uáslist säämi máttááttâshaldâšem tave-eennâmlâš ohtsâšpaargon.</p>
<h4><strong>Toimâpääihih</strong></h4>
<p>Sämitige čäällimkode váldutoimâpäikki lii Anarist. Sämitiggeest láá uálgitoimâpääihih meiddei Iänuduv já Ucjuv kirkkosiijdâin.</p>
</div></section></div><div class="flex_column av_one_half  flex_column_div av-zero-column-padding first  avia-builder-el-4  el_after_av_one_full  avia-builder-el-last  column-top-margin" style="border-radius:0px; "><div style=" margin-top:1px; margin-bottom:1px;" class="hr hr-custom hr-center hr-icon-no   avia-builder-el-5  el_before_av_textblock  avia-builder-el-first "><span class="hr-inner  inner-border-av-border-thin" style=" width:100%;"><span class="hr-inner-style"/></span></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><ul>
<li><a href="https://dokumentit.solinum.fi/samediggi/?f=dokumenttipankki/ty%C3%B6j%C3%A4rjestys">Sämitige pargo-oornig</a></li>
<li>
<p class="av-special-heading-tag "><a href="https://www.samediggi.fi/ohtavuota-toimattuvah/?lang=an">Pargovievâ ohtâvuotâtiäđuh</a></p>
<div class="special-heading-border"/>
</li>
</ul>
</div></section></div>
</div>
      </div>
    </main>
  </body>
</html>
