<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-71186 post-loop-1 post-parity-odd post-entry-last single-big with-slider post-71186 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/11/14/samitigge-miedeet-stipendijd-kuulma-ollaskovlauappei/?lang=an" rel="bookmark" title="Permanent Link: Sämitigge mieđeet stipendijd kuulmâ ollâškovlâuáppei">Sämitigge mieđeet stipendijd kuulmâ ollâškovlâuáppei			<span class="post-format-icon minor-meta"/>	</a></h1></header><div class="entry-content" itemprop="text">
<p>Senja Aikio, Joanna Saijets ja Ibbá Lauhamaa finnejeh taan ive Sämitige ollâškovlâuáppeid uáivildum 1000 € stipendijd. S<a href="https://www.samediggi.fi/2022/09/27/samitigge-almoot-uuccamnaal-stipendijd-ollaskovlauappeid/?lang=an">ämitigge almottij čohčâmáánu 27. peeivi uuccâmnáál stipendijd</a>, moh láá uáivildum sämikielâ já/teikkâ sämikulttuur válduamnâs- já uálgiamnâsuáppeid sehe uáppeid, kiäh uásálisteh ollâtääsi škovliittâsân, mii vaalmâšt sämikielâlâš pargoelimân.</p>



<p>Stiipeenducâmušah pottii ohtsis 11. Stiipeend uuccâmäigi nuuvâi 21.10. Škovlim- já oppâmateriallävdikodde meridij stipendij jyehimist čuákkimstis 7.11.</p>



<p>Ibbá Lauhamaa čođâldit Tromssa arktâsâš ollâopâttuvâst eŋgâlâs- já tavesämikielâi maisteruápuid já lii vuálgus Iänuduvâst. Senja Aikio lohá válduaamnâsnis tavesämikielâ já uálgiaamnâsnis sämikulttuur Oulu ollâopâttuvâst já sun lii vuálgus Ucjuuvâst. Joanna Saijets lohá válduaamnâsnis sämikulttuur já uálgiaamnâsnis tavesämikielâ. Saijets lii vuálgus Anarist já ovdebáá škovliimistis sosionoom ÁOŠ (AMK). </p>



<p><strong>Sämitigge kijttá puoh stiipeendocceid já tuáivut juáhážân luho já miänástume sehe uápuin et puáttee pargoelimist!</strong></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
