<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-71649 post-loop-1 post-parity-odd post-entry-last single-big with-slider post-71649 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/12/02/samitigge-almoot-uuccamnaal-meriaigasii-anaraskiela-jurgaleijee-pargo/?lang=an" rel="bookmark" title="Permanent Link: Sämitigge almoot uuccâmnáál meriáigásii anarâškielâ jurgâleijee pargo">Sämitigge almoot uuccâmnáál meriáigásii anarâškielâ jurgâleijee pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá 2.1.2023 tâi sopâmuš mield já juátkoo 31.12.2023 räi. Pargo olášume iähtun lii, ete ovdâskodde tuhhit staatâ budjet ihán 2023 haldâttâs čohčâmáánust adelem iävtuttâs mield.</p>
<p>Jurgâleijee pargon lii hoittáđ anarâškielâ jurgâlem- já terminologiapargoid kielâtoimâttuvâst. Jurgâleijee tohálâšvuotâvátámâššân lii paargon hiäivulâš ollâškovlâtođhos tâi eres škovlim sehe laavâst auktorisistum jurgâleijein (1231/2007) uáivildum vuoigâdvuotâ toimâđ auktorisistum jurgâleijen suomâkielâst anarâškielân tâi nubijkulij. Pargoost lii kuuđâ mánuppaje keččâlemäigi.</p>
<p>Jurgâleijee pälkki meriduvvoo Sämitige pälkkivuáháduv vátávâšvuotâtääsi IV/IV tâi V/II mield (vuáđupälkki 2649,02-2292,63 eurod/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield hárjánemlaseh.</p>
<p>Ucâmušâid lahtosijguin kalga toimâttiđ Sämitige čäällimkoodán 18.12.2022 räi čujottâsân: <a href="https://www.sympahr.net/public/pq.aspx?85fc7eaf">https://www.sympahr.net/public/pq.aspx?85fc7eaf</a></p>
<p>Lasetiäđuid pargoost addel Sämitige kielâtorvočällee Anne Kirste Aikio +358 40 707 5626.</p>
<p>Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.12.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
