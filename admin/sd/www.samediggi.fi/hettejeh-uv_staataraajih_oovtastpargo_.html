<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-39119 post-loop-1 post-parity-odd post-entry-last single-big with-slider post-39119 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/01/21/hettejeh-uv-staataraajih-oovtastpargo/?lang=an" rel="bookmark" title="Permanent Link: Hettejeh-uv staatârääjih oovtâstpargo?">Hettejeh-uv staatârääjih oovtâstpargo?			<span class="post-format-icon minor-meta"/>	</a></h1></header><div class="entry-content" itemprop="text"><p>Leppeđ-uv tii lájádâsâst feerim, ete staatârääjih tovâtteh hástusijd já čuolmâid? Sämmilâš räjiháittulävdikodde halijdičij finniđ tiäđu tii feerimijn já pivdá iävtuttâsâid pargosis.</p>
<p>Sämmilii räjiháittulävdikode lii Säämi parlamentaarlâš rääđi (SPR) nomâttâm já tot lii kuulmâ sämitige oovtâstpargo-orgaan. Lävdikode pargon lii identifisistiđ nuuvt kočodum räjihááituid, moh hettejeh oovtâstpargo já ohtâvuođâ sämmilij kooskâ jieškote-uv staatâ raajij peht sehe tovâtteh hástusijd ovtâskâs ulmuid, perruid, seervijd, lájádâssáid tâi iäláttâshárjutteijeid.</p>
<p>Láá-uv tii ornijduumeest feerimeh, maid lävdikodde kolgâččij tiettiđ? Mij tarbâšep tii iše!</p>
<p><strong>Vääldi ohtâvuođâ mijjân já čääli čujottâsân samediggi@samediggi.no já merkkee šleđgâpoostân “sámi rádjahehttehuslávdegoddi”. Tun puávtáh čäälliđ tuu hástusijn. Lävdikodde haalijd finniđ vijđáht ibárdâs hástusijn, maid rääjih sämikuávlun tovâtteh.  Lävdikodde haalijd iävtuttâsâid 15.4.2020 räi.</strong></p>
<h5>Ovdâmeerhah fáádáin, moh láá merhâšitteeh lävdikoodán:</h5>
<ul>
<li>Pargo – pargoost jotteem rääji rasta</li>
<li>Aalmuglâšvuotâ – ovtâskâs ulmui já perrui hástuseh tast, ko “ääsih kyevti staatâst”</li>
<li>Škovlâ – vuáđuškovlâoovtâstpargo räjikuávluin</li>
<li>Aaleeb škovliittâs – ohtsiih sämmiliih škovliittâsah já uáppee-eellim</li>
<li>Tiervâsvuotâ – falâldâh räjikuávluin já ohtsâš falâldâh</li>
<li>Kietâtyejeh, vyebdim já kulttuur – kulttuurpargo já vyebdim rääji nubebel</li>
<li>Puásui-iäláttâs räjikuávluin – piätupolitiik, meid sajanmáksuääših, elleetuáhtárääših jna. (lävdikoddeest ij lah tárguttâs árvuštâllâđ kuáttumaašijd).</li>
<li>Proojeekthaldâšem – toorjâvuáháduvah já ohtsiih projekteh</li>
</ul>
<h5>Lävdikode jesâneh:</h5>
<p>Runar Myrnes Balto, lävdikode saavâjođetteijee (Taažâbeln)<br/>
Anders Kråik, jeessân (Ruotâbeln)<br/>
Ulla Magga, jeessân (Suomâbeln)</p>
<p><em>Kove:</em> <em>Åse M.P. Pulk/Sámediggi</em></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
