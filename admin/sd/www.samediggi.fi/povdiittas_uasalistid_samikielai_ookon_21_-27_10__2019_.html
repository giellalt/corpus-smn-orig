<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-27864 post-loop-1 post-parity-odd post-entry-last single-big with-slider post-27864 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/05/29/povdiittas-uasalistid-samikielai-ookon-21-27-10-2019/?lang=an" rel="bookmark" title="Permanent Link: Povdiittâs uásálistiđ Sämikielâi ookon 21.-27.10. 2019!">Povdiittâs uásálistiđ Sämikielâi ookon 21.-27.10. 2019!			<span class="post-format-icon minor-meta"/>	</a></h1></header><div class="entry-content" itemprop="text"><p>Sämikielâi okko tuálloo 21.-27.10.2019 já Sämitigge pivdá puohâid uásálistiđ teemaookon ovdâmerkkân orniimáin tábáhtusâid tai kampanjaid sehe pyehtimáin sämikielâ oovdân sierâ vuovijguin.</p>
<p>Ive 2019 ávuduvvoo <a href="https://www.samediggi.fi/iyil2019/?lang=an">aalmugijkoskâsâš algâaalmugkielâi</a> teemaihe já Sämitigge lii nanosávt mieldi teemaive olášutmist oovtâstpargoost Taažâ já Ruotâ Sämitigijguin. <a href="https://www.samediggi.fi/iyil2019/?lang=an">Sämitigge uárnee jieš tooimâ sehe almostit materiaalijd teemaive ääigi</a> já haalijd movtijdittiđ meid eres tuáimeid uásálistiđ teemaihán.</p>
<p>Sämitigge puávdee irâttâsâid, seervijd, virgeomâháid já eres tuáimeid vijđáht Suomâst uásálistiđ sämikielâi oinum lasseetmân oles enâmist. Sämikielâid puáhtá pyehtiđ oovdân om. rähtimáin máinusijd/puurrâmlistoid sämikielân, tiervâtmáin sämikielân, kevttimáin sämikielâlijd päikkinoomâid. Ideistiđ tooimâ, mii oovded sämikielâi oinum, muštoot kielâi maaŋgâhámásâšvuođâst sehe vuáđđud uđđâ kielâkevttimsoojijd. Sämikielah láá uhkevuálásiih já puoh toorjâ lii tárbulâš.</p>
<p>Sämitigge mieđeet ive loopâst Säämi kielâtaho -palhâšume. Palhâšume mieđettuvvoo virgeomâhâžân tâi siärvádâhân, mii lii toimâinis váldán huámmášumán teemaive tâi mudoi mávsulávt porgâm sämikielâ oovdedmân Suomâst. Kielâoho ääigi aktivistum tuáimeeh váldojeh huámmášumán Säämi kielâtaho -palhâšume mieđeetmist.</p>
<p>Uásálist sämikielâi teemaookon 21.-27.10. 2019!</p>
<p><a href="https://www.samediggi.fi/ive-2019-avuduvvoo-oa-algaaalmugkielai-ihe-iyil2019/?lang=an"/></p>
<p><a href="https://www.samediggi.fi/wp-content/uploads/2019/05/Giellavahkku-plakat-2019.pdf">Sämikielâi oho poster:</a></p>
<p><a href="https://www.samediggi.fi/wp-content/uploads/2019/05/Giellavahkku-plakat-2019.pdf"/></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
