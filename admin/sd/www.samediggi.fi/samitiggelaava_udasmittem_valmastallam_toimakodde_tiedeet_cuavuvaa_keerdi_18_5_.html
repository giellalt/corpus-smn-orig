<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-11751 post-loop-1 post-parity-odd post-entry-last single-big with-slider post-11751 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/05/11/samitiggelaava-udasmittem-valmastallam-toimakodde-tiedeet-cuavuvaa-keerdi-18-5/?lang=an" rel="bookmark" title="Permanent Link: Sämitiggelaavâ uđâsmittem valmâštâllâm toimâkodde tieđeet čuávuváá keerdi 18.5.">Sämitiggelaavâ uđâsmittem valmâštâllâm toimâkodde tieđeet čuávuváá keerdi 18.5.			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämitiggeest adelum laavâ uđâsmittem valmâštâllâm toimâkodde toolâi čuákkim koskoho 9.5. Čuákkimist meridui, ete laavâ uđâsmittem pargoost toimâkodde tieđeet čuávuváá keerdi 18.5.</strong></p>
<p>Skammâmáánust 2017 asâttij staatârääđi toimâkode, mon toimân lii valmâštâllâđ sämitiggeest adelum laavâ uđâsmittem. Toimâkode tárguttâs lii, ete pargo valmâštuvá ovdil 30.4.2018 já ete tot luovât  miärádâs staatârááđán iävtuttâssân uđâsmittum sämitiggelaahân. Toimâkodde addel iävtuttâs haldâttâs iävtuttâs häämist, iävtuttâs ferttee leđe oovtâmielâlâš.</p>
<p>Toimâkodde lii teivâm ive 2017 ääigi kuohtii já ive 2018 ääigi love kerdid. Toimâkode lasseen lii asâttum parlamentaarlâš čuávvumjuávkku tuárjuđ laavâ nubástusâi valmâštâllâm. Toimâkodde já parlamentaarlâš čuávvumjuávkku lává toollâm kyehti ohtsâš čuákkim ive 2018 ääigi.</p>
<ul>
<li><a href="http://oikeusministerio.fi/hanke?tunnus=OM077:00/2017">Lasetiäđuh sämitiggelaavâ uđâsmittem valmâštâllâm projektist</a></li>
</ul>
<p><strong>Lasetiäđuh:</strong></p>
<p>Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
