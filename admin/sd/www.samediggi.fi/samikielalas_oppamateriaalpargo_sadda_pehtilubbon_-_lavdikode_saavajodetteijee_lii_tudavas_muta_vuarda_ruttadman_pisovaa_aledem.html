<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62340 post-loop-1 post-parity-odd post-entry-last single-big with-slider post-62340 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/01/31/saamenkielinen-oppimateriaalityo-tehostuu/?lang=an" rel="bookmark" title="Permanent Link: Sämikielâlâš oppâmateriaalpargo šadda pehtilubbon – lävdikode saavâjođetteijee lii tuđâvâš, mutâ vuárdá ruttâdmân pisováá aledem">Sämikielâlâš oppâmateriaalpargo šadda pehtilubbon – lävdikode saavâjođetteijee lii tuđâvâš, mutâ vuárdá ruttâdmân pisováá aledem			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämikielâlâš oppâmateriaal pyevtittuvvoo taan ive budjetijn, mii lii kyevtkiärdásâš ovdebij iivij háárán. Máttááttâs- já kulttuurministeriö pargojuávkku, mii luovâttij moonnâm ive <a href="http://urn.fi/URN:ISBN:978-952-263-877-9" target="_blank" rel="noreferrer noopener">loppâraportis</a> ministeráid, pajedij oovdân sämikielâlii oppâmateriaal stuorrâ vááijuvvuođâid, moh lasetteh eromâšávt máttáátteijei pargonuáđi. Ministeriö porgâttij maaŋgâid sierânâsčielgiittâsâid sämimáttááttâs vááijuvvuođâin. Ohtâ tain kuoskâi <a href="http://urn.fi/URN:ISBN:978-952-263-828-1" target="_blank" rel="noreferrer noopener">sämikielâlii oppâmateriaal tile já puáttee táárbuid</a>. </p>



<p>Ovdâskodde tuhhiittij juovlâmáánust 500.000 euro lasattâs sämikielâlii oppâmateriaalpaargon, mii ilosmit eromâšávt oppâmateriaalpargo resursij kiävtust merideijee lävdikode saavâjođetteijee. Sämitige škovlim- já oppâmateriaallävdikode jođetteijee Tauno Ljetoff lii tuđâvâš ministeriöin tollum savâstâlmáid já toos, ete láá viijmâg finnim uáinusân oppâmateriaaltáárbuid. </p>



<p>–  Ruttâdem kolgâččii kuittâg alediđ pisovávt taan ive táásán. Siämmást meid sämikielâi káidusmáttááttâs ruttâdem kolgâččii turviđ pisovávt. Ton-uv merhâšume lii eromâš tehálâš sämmilij päikkikuávlu ulguubeln ässee sämmiláid. </p>



<p>Oppâmateriaalpaargon láá taan ive kevttimnáál miljovn eurod. Sämitigge ocá eidu tääl maaŋgâid oppâmateriaal proojeektpargeid. Toos lasseen haaldâtláid já nettipalvâlusâi ovdedempargoid pálkkááttui eidu haaldâtlâš vuávájeijee. Tooimâst aalgât kuovâmáánu aalgâst Unni Länsman.  </p>



<p>– Taan ive keččâlep västidiđ jotelumos tárboid já finniđ valmâšin ovdebij iivij ääigi ruttâvänivuođâ tiet kooskân pááccám haavâid. <a href="https://www.samediggi.fi/2022/01/18/samitigge-oca-anaras-nuorttalas-ja-tavesamikielalij-oppamateriaalij-proojeektpargeid-meriaigasaid-pargoid/?lang=an" target="_blank" rel="noreferrer noopener">Tääl uuccâp rähteid eromâšávt sämikielâ eenikielâ, eennâmtiäđu, biologia já sämikielâ vieres kielâ oppâamnâsij materiaalpaargon</a>, muštâl Ljetoff.   – Uuccâmnáál lii meid <a href="https://www.samediggi.fi/2022/01/14/samitigge-oca-anaraskielalii-oppamateriaalvuavajeijee-virgesajasii/?lang=an" target="_blank" rel="noreferrer noopener">anarâškielâlii oppâmateriaalvuávájeijee virgesajasâšvuotâ</a> ko Miina Seurujärvi lii porgâškuáttám sämmilij tuotâvuotâ- já sovâdâttâmkomissio jesânin.</p>



<p>– Tuáivu mield mij finnip ennuv šiev ucâmušâid! </p>



<p>Uáppáásm Sämitige oppâmateriaalpaargon já eres tooimân: </p>



<ul><li><a href="https://www.samediggi.fi/toima/skovlim-ja-oppamateriaal/?lang=an" target="_blank" rel="noreferrer noopener">Škovlim já oppâmateriaal</a></li><li><a href="https://www.samediggi.fi/skovlim-ja-oppamateriaaltoimattah/?lang=an" target="_blank" rel="noreferrer noopener">Škovlim- já oppâmateriaaltoimâttâh </a></li><li><a href="https://www.samediggi.fi/lavdikodeh/skovlim-ja-oppamateriaallavdikodde/?lang=an" target="_blank" rel="noreferrer noopener">Škovlim já oppâmateriaallävdikodde</a></li><li><a href="https://www.samediggi.fi/oppamateriaaleh/?lang=an" target="_blank" rel="noreferrer noopener">Sämikielâliih oppâmateriaaleh</a></li><li><a href="https://www.saamenetaopetus.com/" target="_blank" rel="noreferrer noopener">Sämikielâi káidusmáttááttâs</a></li><li><a href="https://www.oktavuohta.com/" target="_blank" rel="noreferrer noopener">Sämitiätu máttááttâsân</a></li></ul>



<p><strong><strong>Lasetiäđuh:</strong></strong></p>



<p>Ulla Aikio-Puoskari<br/>škovlimčällee<br/>tel. 010 839 3112, 040 767 3101<br/>ulla.aikio-puoskari(at)samediggi.fi</p>



<p>Petra Kuuva<br/>oppâmateriaalčällee<br/>tel. 010 839 3119, 040 677 2275<br/>petra.kuuva(at)samediggi.fi</p>



<p>Marita Aikio<br/>oppâmateriaalvuávájeijee<br/>tel. 010 839 3111, 040 662 9018<br/>marita.aikio(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
