<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59706 post-loop-1 post-parity-odd post-entry-last single-big  post-59706 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/09/22/samikielai-kaidusmattaatteijeeh-tualih-avus-caitustiijmijd-euroop-kielai-peeivi-1-10/?lang=an" rel="bookmark" title="Permanent Link: Sämikielâi káidusmáttáátteijeeh tuálih ávus čáitustiijmijd Euroop kielâi peeivi 1.10.">Sämikielâi káidusmáttáátteijeeh tuálih ávus čáitustiijmijd Euroop kielâi peeivi 1.10.			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämikielâi káidusmáttááttâs haavâ máttáátteijeeh tuálih <strong>vástuppeeivi 1.10.2021</strong> 15 miinut kukkosijd ávus čáitustiijmijd anarâš-, nuorttâlâš- já tavesämikielân. Čáitustijmeh uárnejuvvojeh káidusin.</p>



<p>Euroop komissio já Helsig ollâopâttuv kielâkuávdáš uárnejeh taan čoovčâ Euroop kielâi peeivi Suomâ váldutábáhtus. Tábáhtusoho 26.9.—2.10. ääigi uárnejuvvojeh tábáhtusah já almostittojeh materiaaleh, moh pyehtih oovdân kielâi maaŋgâlágánvuođâ tehálâšvuođâ sehe kielâi já vuáruvaikuttâs oovtmanolii oppâmân lohtâseijee uáinuid. Sämitigge lii mieldi ohjelmist.</p>



<p><a href="https://edl.ecml.at/Home/tabid/1455/language/fi-FI/Default.aspx">Euroop kielâi peivi</a> tiäddut maaŋgâkielâlii já kulttuurij koskâsii vuáruvaikuttâs tergâdvuođâ. Peeivi juhlom ulmen lii movtijdittiđ puohâid oppâđ já kevttiđ kielâid maaŋgâin tilálâšvuođâin já pirrâsijn. Virgálâš Euroop kielâi peivi lii pasepeivi 26.9.</p>



<p>Tijmijd puáhtá uásálistiđ jieškote-uv uáppee jiečânávt, teikâ oles luokka puáhtá uásálistiđ oovtâst siämmáá puudân ohtsii piergâsijn. Uásálistiđ puáhtá meid eenâb ko oovtâ tiijmán. Uásálistem čáitustiijmán lii nuuvtá, mutâ toid kalga almottâttâđ muuneeld 27.9.2021 räi. Almottât čáitustiijmán <a href="https://www2.helsinki.fi/fi/konferenssit/euroopan-kielten-paiva/ilmoittautuminen">tääbbin</a>.</p>



<h4 class="wp-block-heading" id="h-opp-tiijmij-igih">Oppâtiijmij ääigih:</h4>



<p>Tavesämikielâ 12.30, máttáátteijee Joni Saijets</p>



<p>Anarâškielâ 14.00, máttáátteijee Henna Aikio</p>



<p>Nuorttâlâškielâ 14.30, máttáátteijee Sirkka Sanila</p>



<p>Luuvâ lase peeivi ohjelmist <a href="https://www2.helsinki.fi/fi/konferenssit/euroopan-kielten-paiva">tääbbin</a>.</p>



<h4 class="wp-block-heading">Lasetiäđuh:</h4>



<p>Satu-Marjut Pieski, hahâhovdâ<br/><a href="mailto:satu.pieski@edu.utsjoki.fi">satu.pieski(at)edu.utsjoki.fi</a><br/>040 546 6514</p>



<p>Anni-Sofia Niittyvuopio, hahâkoordinaattor<br/><a href="mailto:anni-sofia.niittyvuopio@samediggi.fi">anni-sofia.niittyvuopio(at)samediggi.fi</a><br/>040 584 3098</p>



<p>Anne Kirste Aikio, kielâtorvočällee<br/><a href="mailto:anne-kirste.aikio@samediggi.fi">anne-kirste.aikio(at)samediggi.fi</a><br/>040 707 5626</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
