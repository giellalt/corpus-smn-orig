<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59357 post-loop-1 post-parity-odd post-entry-last single-big with-slider post-59357 post type-post status-publish format-standard has-post-thumbnail hentry category-ialattas-ja-vuoigadvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/09/10/alemuu-rievti-miitaal-luovattui-samitiigan/?lang=an" rel="bookmark" title="Permanent Link: Alemuu rievti miitaal luovâttui Sämitiigán">Alemuu rievti miitaal luovâttui Sämitiigán			<span class="post-format-icon minor-meta"/>	</a></h1></header><div class="entry-content" itemprop="text">
<p>Alemuu rievti president Tatu Leppänen luovâttij Sämitiigán Alemuu rievti miitaal kunneečáittun ton mávsulii paargon sämmilij algâaalmug kielân já kulttuurân kyeskee jiešhaaldâšmist. Miitaal luovâttui Sämitige ovdâsteijeid Ruávinjaargâst 9.9.2021 Tave-enâmij alemui rievtij presidentij čuákkim ooleest.</p>



<p>Uássin Tave-enâmij alemui rievtij presidentij čuákkim ohjelm uárnejui teivâm Sämitige ovdâsteijeiguin sehe alemui rievtij presidentijguin 9.9.2021 Ruávinjaargâst. Teivâmist Suomâ Alemuu rievti president Tatu Leppänen luovâttij Sämitiigán Alemuu rievti miitaal kunneečáittun ton mávsulii paargon sämmilij algâaalmug kielân já kulttuurân kyeskee jiešhaaldâšmist.</p>



<p>– Mun anam taam eromâš merhâšittee tubdâstâssân oles Sämitiigán mávsulâš pargoost sämikulttuur já kielâ, sehe algâaalmugij rievtij ovdedem oovdân. Mun tuáivum, ete taat viestâd sämisiärváduv lasseen meid syemmilâš ohtsâškoodán mii porgâm pargo merhâšuumeest, paahud saavâjođetteijee Juuso.</p>



<p>Sämitiggeest miitaal vaaldij vuástá II värisaavâjođetteijee Leo Aikio, kote uásálistij teivâmân Ruávinjaargâst vs. lahâčällee Kalle Varisijn sehe má. lahâčällee Sarita Kämäräisijn. Saavâjođetteijee Tuomas Aslak Juuso uásálistij teivâmân káidusohtâvuođâ peht Anarist. </p>



<p>– Mun halijdâm kijtteđ Alemuu rievti president Leppäsii taan tubdâstâsâst. Toos lasseen mun halijdâm kijtteđ Sämitige jesânijd sehe mii pargovievâ áámmáttáiđulii já váimoin porgum pargoost, juátká saavâjođetteijee Juuso.</p>



<h4 class="wp-block-heading" id="h-laseti-uh">Lasetiäđuh:</h4>



<p>Tuomas Aslak Juuso<br/>Saavâjođetteijee<br/>040 687 3394<br/><a href="mailto:tuomas.juuso@samediggi.fi">tuomas.juuso(at)samediggi.fi</a></p>



<p>Leo Aikio<br/>II värisaavâjođetteijee<br/>040 621 6505<br/><a href="mailto:leo.aikio@samediggi.fi">leo.aikio(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
