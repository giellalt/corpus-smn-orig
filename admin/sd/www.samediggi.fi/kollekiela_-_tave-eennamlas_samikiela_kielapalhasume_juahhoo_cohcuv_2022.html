<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-66953 post-loop-1 post-parity-odd post-entry-last single-big with-slider post-66953 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/08/03/kollekiela-tave-eennamlas-samikiela-kielapalhasume-juahhoo-cohcuv-2022/?lang=an" rel="bookmark" title="Permanent Link: KOLLEKIELÂ – Tave-eennâmlâš sämikielâ kielâpalhâšume juáhhoo čohčuv 2022">KOLLEKIELÂ – Tave-eennâmlâš sämikielâ kielâpalhâšume juáhhoo čohčuv 2022			<span class="post-format-icon minor-meta"/>	</a></h1></header><div class="entry-content" itemprop="text"><p>Kollekielâ – Tave-eennâmlâš säämi kielâpalhâšume juáhhoo 10. tove čohčuv 2022 sämmilâšaašijn västideijee ministerij já Sämitigij saavâjođetteijei kuáhtáámist, mii uárnejuvvoo maŋesčoovčâ Ruotâst. Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâi oovdedmist.</p>
<p>Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâi oovdedmist. Kollekielâ palhâšume láá vuáđudâm Taažâ, Suomâ já Ruotâ sämmilâšaašijn västideijee ministereh oovtâst tai enâmij Sämitiigij saavâjođetteijeiguin. Palhâšume juohhui vuossâmuu tove ive 2004 já tot juáhhoo jyehi nube ive. Palhâšume stuárudâh lii 15 000 eurod.</p>
<p><strong>Kielâpalhâšume ulme</strong></p>
<p>Kielâpalhâšume ulmen lii pyerediđ sämikielâi ovdedem tâi siäilum Taažâst, Ruotâst, Suomâst já Ruošâst.</p>
<p><strong>Kii puáhtá finniđ palhâšume?</strong></p>
<p>Kielâpalhâšume mieđettuvvoo ovtâskâsulmuid, juávhoid tâi siärváduvváid (meid servi, lájádâs) moh láá mávsulávt toimâm merhâšittee vuovvijn sämikielâ oovdedmân tâi siäilutmân. Palhâšume puáhtá mieđettiđ om. kirjálijn, njálmálijn tâi eres áánsuin, moh sajaduveh vijđáht jieškote-uv toimâsuorgijd. Palhâšume puáhtá jyehiđ kyevti palhâšumeuážžoo kooskâ.</p>
<p><strong>Almoot jieijâd iävtukkâs!</strong></p>
<p>Ovtâskâsolmooš, juávkku tâi siärvádâh Taažâst, Ruotâst, Suomâst já Ruošâst puáhtá toohâđ jieijâs iävtuttâs ive 2022 palhâšume uážžost. Iävtuttâs palhâšume uážžost já enâmustáá 1-2 siijđo kukkosâš kirjálâš vuáđustâllâm kalga toimâttiđ majemustáá <strong>07.08.2022</strong> čujottâsân:</p>
<p>gollegiella@sametinget.se<br/>
Gollegiella<br/>
Sametinget<br/>
Box 90<br/>
SE-981 22 Giron/Kiruna</p>
<p><strong>Lassidieđut:</strong></p>
<p>Anita Kitok, árvuštâllâmkomitea čällee<br/>
<a href="https://sametinget.se/anita.kitok@sametinget.se" target="_blank" rel="noopener">anita.kitok@sametinget.se</a><br/>
+46 (0)980-681 98</p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
