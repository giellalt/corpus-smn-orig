<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-76059 post-loop-1 post-parity-odd post-entry-last single-big with-slider post-76059 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/05/15/samitigge-almoot-uuccamnaal-markkanistemhoovda-virgesajasasvuoda/?lang=an" rel="bookmark" title="Permanent Link: Sämitigge almoot uuccâmnáál markkânistemhoovdâ virgesajasâšvuođâ">Sämitigge almoot uuccâmnáál markkânistemhoovdâ virgesajasâšvuođâ			<span class="post-format-icon minor-meta"/>	</a></h1></header><div class="entry-content" itemprop="text"><p>Virgesajasâšvuotâ lii ááigán 12.6.2023–31.5.2024. Markkânistemhoovdâ toimâsaje lii Säämi kulttuurkuávdáš Sajosist, Anarist.</p>
<p>Markkânistemhoovdâ pargoid kulá ei. huolâttiđ Säämi kulttuurkuávdáš Saijoos čuákkimviistij markkânistmist já vyebdimist, tábáhtusâi pyevtitmân já orniimân lohtâseijee keevâtlijn aašijn palvâlemohtâduv eres pargeiguin sehe västidiđ palvâlemohtâduv ekonomiast. Markkânistemhovdâ tuáimá palvâlemohtâduv hovdân. Toos lasseen pargoid kulá oovdânpyehten toimâm jieijâs toimâsyergi aašijn Sämitige toimâorgaanijn.</p>
<p>Asâttâsân vuáđuduvvee tohálâšvuođâvátámâššân lii virge vaattâm škovliittâs já sämikielâ máttu (asâttâs 1727/95). Pargoost cevzim iššeed hiäivulâš ollâškovlâtođhos, markkânistemsyergi já sämikulttuur šiev tubdâm, šiev eŋgâlâškielâ máttu sehe hárjánem joođeetmist já hovdâpargoost.<br/>
Pargo tipšomist annojeh oovtâstpargo- já viärmádâttâmtááiđuh, markkânistemmohtâ sehe streesihaldâšemnaavcah.</p>
<p>Pälkki miärášuvá Sämitige pälkkivuáháduv vátávâšvuotâtääsi IV/I miäldásávt (vuáđupälkki 2986,12 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Virgesajasâšvuođâ tevdimist lii neelji mánuppaje keččâlemäigi.<br/>
Rijjâhámásâš uuccâmreeivâ lahtosijguin kalga toimâttiđ Sämitige čäällimkoodán 2.6.2023 räi <a href="https://www.vismasignforms.com/form/5caa25b4-def2-403f-a930-db9e8dea96f9" target="_blank" rel="noopener">tain uuccâmluámáttuvváin (liŋkkâ lekkâs uđđâ ruuvdun)</a>.</p>
<p>Lasetiäđuid pargoost addel haldâttâhhovdâ Pia Ruotsala-Kangasniemi, puh. 010 839 3106.</p>
<p>Saijoos já Sämitige tooimân puáhtá uápásmuđ nettičujottâsâin www.sajos.fi já www.samediggi.fi</p>
<p>Anarist 15.5.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
