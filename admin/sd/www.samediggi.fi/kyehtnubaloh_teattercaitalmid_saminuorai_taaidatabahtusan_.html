<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-23694 post-loop-1 post-parity-odd post-entry-last single-big with-slider post-23694 post type-post status-publish format-standard has-post-thumbnail hentry category-nuorah category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/03/19/kyehtnubaloh-teattercaitalmid-saminuorai-taaidatabahtusan/?lang=an" rel="bookmark" title="Permanent Link: Kyehtnubáloh teatterčaitâlmid Säminuorâi taaiđâtábáhtusân!">Kyehtnubáloh teatterčaitâlmid Säminuorâi taaiđâtábáhtusân!			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Säminuorâi taaiđâtábáhtus almottâttâm nuuvâi 15.3., já mieldi almottâttii ennuv čaitâlmeh! Tábáhtus váldupeeivi, tuorâstuv 11.4., uáinip 12 sämikielâlii čaaitâlm, main čaittâleh ohtsis paijeel čyeti pärnid já nuorâd. Taaiđâtábáhtus uárnejeijeeh ilodeh movtigis uásálistmist tábáhtusân! </strong></p>
<p>Lasetiäđuid tábáhtusâst já ton äigitaavluin almostittep majemustáá vástuppeeivi 29.3. Tääl lii kuittâg jo vises, ete <strong>tuorâstuv 11.4. ohjelm álgá ovdebáá tiäđust spiekâstmáin jo tme 9.00</strong>, vâi  puoh oovdânpyehtimij várás lii tuárvi äigi já sij, kiäst lii kuhes päikkimätki, peesih ääigild vyelgiđ pááikán.</p>
<p>Ohjelm puudâi ääigi puáhtá eereeb iärásij uápásmuđ sämikielâlii párnáikirjálâšvuotân, maid puátih oovdânpyehtiđ <strong>Dávvi Girji, Nuõrttsääʹmkulttuurfondd, Anarâškielâ servi já Kieletär</strong>. Toos lasseen puudâi ääigi puáhtá eelliđ mainâstemláávust kuldâlmin mainâsijd tâi jotteeđ pargopáájáin ovdâmerkkân rähtimin jieijâs taaiđâtábáhtusraddemeerhâ tâi joba jieijâs kirje! Taaiđâtábáhtusân puátá meid “jieččieseini” já uápistem sämikielâ pustavij luođiimist puhelimân tâi tabletân. Pargopáájáid ij taarbâš almottâttâđ muuneeld.</p>
<p>Taaiđâtábáhtus vuálgá joton lekkâmjuuhlijn koskoho ehidist 10.4. tme 18 Saijoos stuorrâ auditoriost. Tábáhtusân láá almottâttâm juávhuh Helsigist Ucjuuhân já vyerdimist lii oppeet ivnáás já ilolâš sämikielâlâš juhlepeivi! Tiervâpuáttim! Uáinip Sajosist!</p>
<p><strong>Lasetiäđuh:</strong></p>
<p>Anna Lumikivi<br/>
010 839 3174, 040 684 1957<br/>
<a href="mailto:anna.lumikivi@samediggi.fi">anna.lumikivi(at)samediggi.fi</a><br/>
Facebook: @saamelaisnuortentaidetapahtuma<br/>
Instagram: @samenuoraid_daiddadahpahus<br/>
Tábáhtus hashtageh: #sndd2019 / #sntt2019</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
