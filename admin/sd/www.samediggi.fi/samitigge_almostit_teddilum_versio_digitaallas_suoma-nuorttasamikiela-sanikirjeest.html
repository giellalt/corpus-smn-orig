<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-54351 post-loop-1 post-parity-odd post-entry-last single-big  post-54351 post type-post status-publish format-standard has-post-thumbnail hentry category-oppamateriaaleh category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/03/03/amitigge-almostit-teddilum-versio-digitaallas-suoma-nuorttasamikiela-sanikirjeest/?lang=an" rel="bookmark" title="Permanent Link: Sämitigge almostit teddilum versio digitaallâš suomâ-nuorttâsämikielâ-sänikirjeest">Sämitigge almostit teddilum versio digitaallâš suomâ-nuorttâsämikielâ-sänikirjeest			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitigge já Giellagas-instituut almostiteh teddilum suomâ-nuorttâsämikielâ sänikirje vástuppeeivi <strong>5.3.2021 tijme 13.00</strong>. Sänikirje lii teddilum versio Giellagas-instituut tooleeb almostittem digitaallâš suomâ-nuorttâsämikielâ-sänikirjeest. Puohháid ávus almostittemtilálâšvuotâ ornijduvvoo káidusohtâvuođâiguin Microsoft Teams peht čujottâsâst <a href="https://urly.fi/1X2m" target="_blank" rel="noreferrer noopener"><strong>https://urly.fi/1X2m</strong></a><strong> </strong> </p>



<p>Pyeri puáttim čuávvuđ almostittemtilálâšvuođâ!</p>



<div class="wp-block-image is-style-default"/>



<p>Uđđâ teddilum sänikirjeest suomâ-nuorttâsämikielâ lii suomâkielâkielâlâš uuccâmsaanij meeri paijeel 20 000. Teddilum sänikirje vuáđuduvá vuosâsaajeest Satu já Jouni Moshnikoff algâalgâlâš säniliiston, mutâ sänikiirján lii valdum mieldi mottoom verd maŋeláá lasettum sánáduv, ko toh láá keččum vuáhádum kielân teikkâ eromâš tehálâžžân.</p>



<p>Nuorttâsämikielâ sänikiirjij toimâttempargo lii rahtum válduääšist Máttááttâs- já kulttuurministeriö Oulu ollâopâttuv Giellagas-instituutân mieđettum sierânâsruttâdem vuáđuld. Olášuttem lii rahtum Oulu ollâopâttuv Giellagas-instituut, Sämitige já Helsig ollâopâttuv oovtâstpargon. </p>



<p>Toimâttemkoddeest lijjii Eino Koponen, Miika Lehtinen, Merja Fofonoff já Raija Lehtola. </p>



<p>Giellagas-instituut nuorttâsämikielâ ollâopâttâhmáttáátteijee Miika Lehtinen lii porgâm teddilum sänikirje toimâttempargo Tromsa ollâopâttuv sämikielâi kielâteknologia kuávdáá, Giellatekno, vuáđust porgemáánust 2020 almostittum digitaallâš suomâ-nuorttâsämikielâ-sänikirjeest.</p>



<p>Sämitige sämikielâ toimâttâh lii annaam huolâ teddilum sänikirje almostitmist.</p>



<p>Teddilum sänikirje puáhtá tiiláđ Sämitige oppâmateriaalij viermikäävpist<a href="https://www.samediggi.fi/oppimateriaalit/" target="_blank" rel="noreferrer noopener"> https://www.samediggi.fi/tuote/suomi-koltansaame-sanakirja/</a></p>



<p>Digitaallâš suomâ-nuorttâkielâ-sänikirje kávnoo čujottâsâst <a href="https://saan.oahpa.no/fin/sms/" target="_blank" rel="noreferrer noopener">https://saan.oahpa.no/fin/sms/</a>  </p>



<h4 class="wp-block-heading" id="h-laseti-uh">Lasetiäđuh:</h4>



<p>Sämitigge: Marko Marjomaa (+358 10 839 3183) marko.marjomaa(at)samediggi.fi </p>



<p>Giellagas-instituut: Miika Lehtinen (+358 50 5692300) miika.lehtinen(at)oulu.fi </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
