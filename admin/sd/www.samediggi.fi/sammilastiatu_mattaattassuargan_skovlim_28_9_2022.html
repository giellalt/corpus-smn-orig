<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-68328 post-loop-1 post-parity-odd post-entry-last single-big with-slider post-68328 post type-post status-publish format-standard has-post-thumbnail hentry category-nuorah category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/08/26/laapi-kuavluhaldattahvirgadah-uarnee-sammilastiatu-mattaattassuargan-skovlim-28-9-2022/?lang=an" rel="bookmark" title="Permanent Link: Sämmilâštiätu máttááttâssuárgán škovlim 28.9.2022">Sämmilâštiätu máttááttâssuárgán škovlim 28.9.2022			<span class="post-format-icon minor-meta"/>	</a></h1></header><div class="entry-content" itemprop="text"><p><em>Tiettih-uv tun, ete paijeel 70% sämipárnáin já -nuorâin áásá sämmilij päikkikuávlu ulguubeln, já sist tuš suulân 15% uáppá sämikielâ?</em></p>
<p>Laapi kuávluhaldâttâhvirgádâh uárnee oovtâstpargoost Sämitiggijn, Sämitige nuorâirađđijn, Sämitige koordinistem já Ucjuv kieldâ haldâšem káidusmáttááttâs piiloothavváin sehe Nuorâi akatemiain <strong>Sämmilâštiätu máttááttâssuárgán škovlim</strong>. Škovliimist fäälih sämmilâštiäđu máttááttâs uárnejeijeid já máttááttâssyergi tuáimeid. Škovlim lii kyevti uásist.</p>
<p>Vuossâmuu uásist kieđâvuššojeh sämmilâšuáppei kielâliih já eres vuoigâdvuođah škoovlâin sehe maht sämmilâštiäđu lasseetmáin puáhtá vaiguttiđ tai vuoigâdvuođâi olášumán. Siämmást eelih čoođâ, ete maht škoovlah pyehtih anneeđ ävkkin sämmilâštiäđu máttááttâsâst. Uási lii uáivildum máttááttâs uárnejeijeid sehe škoovlâi pargoviehân, tego škovlâjotteemstivrejeijeid, máttáátteijeid, koordinaattorijd, rehtoráid já hovdáid.</p>
<p>Nubbe uási lii pedagogisâš já tot lii čuosâttum škovlâjotteemstivrejeijeid já máttáátteijeid. Uásist adeleh keevâtlijd oonâid sämmilâštiäđu pyehtimân uássin puohâi máttááttâs já eelih čoođâ Dihtosis -vyehikoortâid sehe eres piergâsijd sämmilâštiäđu máttátmân.</p>
<p> </p>
<p>Luuvâ lase já almottât <strong><a href="https://avi.fi/tapahtuma/-/c/1104331">tääbbin</a></strong></p>
<p> </p>
<p>Ohjelm:</p>
<p>12.00 Škovlim lekkâm</p>
<p>12.05 Sämmilâš ohtsâškodde – mii tot lii, já kost?, Ulla Aikio-Puoskari, škovlimčällee, Sämitigge</p>
<p>12.35 Sämikielah Suomâst já škoovlah sämmilij kielâlij vuoigâdvuođâi olášutten, Anne-Kirste Aikio, kielâtorvočällee, Sämitigge</p>
<p>13.00 Sämikielâi káidusmáttááttâshaahâ puátteevuođâ huksiimin, Hanna Helander, proojeekthovdâ, Ucjuv kieldâ já Arla Magga, hahâkoordinaattor, Sämitigge</p>
<p>13.20 Sämmilâštiätu puohháid, Anni-Sofia Niittyvuopio, nuorâirääđi saavâjođetteijee</p>
<p>13.30 Savâstâllâm já koččâmušah</p>
<p> </p>
<p>13.45 Puddâ</p>
<p> </p>
<p>14.15 Nube uási lekkâm</p>
<p>14.20 Nuor.fi siijđoi anneem ävkkin máttááttâsâst sehe nuorâirääđi tiervuođah, Anni-Sofia Niittyvuopio, nuorâirääđi saavâjođetteijee</p>
<p>14.30 Oktavuohta.com siijđoi anneem ävkkin máttááttâsâst, Ulla Aikio-Puoskari</p>
<p>14.40 Kulttuurij škovlâ -haavâ oovdânpyehtim, Maria Aikio, hahâkoordinaattor</p>
<p>14.50 Dihtosis -vyehikoortâi anneem ävkkin máttááttâsâst, Maria Aikio</p>
<p>15.50 Loppâsavâstâllâm</p>
<p> </p>
<p>Eres tiäđuh:</p>
<p>Tábáhtus ij vyerkkejuu.</p>
<p> </p>
<p><strong>Lasetiäđuh almottâtmist já tábáhtus keevâtlijn ornimijn:</strong></p>
<p>Marketta Enbuska, puh. +358 295 017 380, Laapi kuávluhaldâttâhvirgádâh</p>
<p><strong>Lasetiäđuh tábáhtusâst:</strong></p>
<p>Satu Pieski, puh. +358 295 017 366, Laapi kuávluhaldâttâhvirgádâh</p>
<p> </p>
<p>Šleđgâpostâčujottâsah häämist ovdânommâ.suhânommâ@avi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
