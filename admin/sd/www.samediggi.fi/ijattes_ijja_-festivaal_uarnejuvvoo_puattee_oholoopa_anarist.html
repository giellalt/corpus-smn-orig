<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-58467 post-loop-1 post-parity-odd post-entry-last single-big with-slider post-58467 post type-post status-publish format-standard has-post-thumbnail hentry category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/08/12/ijattes-ijja-festivaal-uarnejuvvoo-puattee-oholoopa-anarist/?lang=an" rel="bookmark" title="Permanent Link: Ijâttes ijjâ -festivaal uárnejuvvoo puáttee oholoopâ Anarist">Ijâttes ijjâ -festivaal uárnejuvvoo puáttee oholoopâ Anarist			<span class="post-format-icon minor-meta"/>	</a></h1></header><div class="entry-content" itemprop="text">
<p>Ijâttes ijjâ -festivaal uárnejuvvoo Anarist puáttee lávurduv 14.8.2021. Festivaal uárnejuvvoo taan ive oovtâ peeivi ääigi.</p>



<p>Festivaal ääigi lávdásteh ei. Jon Henrik Fjällgren, Ulla Pirttijärvi &amp; Ulda sehe Ailu x Amoc. Jo ärbivuáválâžžân šoddâm njuárustemkišto lii ohjelmist meid taan ive. Toos lasseen ohjelmist lii nuorâikonsert, pop-up -pargopáájáh já festivaal ääigi pištee sämityeje markkâneh.</p>



<p>Festivaal uárnejuvvoo koronatorvolâšvuotâavžuuttâsâi mield. Festivaalkuávlu lii viijđes já torvokooskâi toollâm lii máhđulâš. Meid wc-kapasiteet lii lasettum taan ihán. Festivaal táttu, ete ulmuuh puátih tábáhtusân tuš tiervâsin já ete sij nuávditteh koronatorvolâšvuotâravvuid kooskâin já hygieniast. Tuáivup meid, ete ulmuuh mäksih festivaalkuávlust mielâstubbooht korttáin ko kietâruuđáin.</p>



<p>Festivaal vuolgâttuvvoo maailmvijđosávt stream peht, te fáárun piäsá meid pääihist. Livestream lii čujottâsâst <a href="https://www.sajos.fi/live">www.sajos.fi/live</a>.</p>



<p>Festivaal ohjelm já lasetiäđuh láá čujottâsâst <a href="https://www.ijahisidja.fi/">www.ijahisidja.fi</a>.</p>



<p>Liipuh láá vyebdimnáál čujottâsâst <a href="https://www.lippu.fi/">www.lippu.fi</a>.</p>



<p>Ijâttes iijâ uárnejeh oovtâstpargon Anára Sámisearvi ry, Sämitigge, Säämi kulttuurkuávdáš Sajos, Kähviviäsu Čaiju, Säämi máttááttâskuávdáš já Aanaar kieldâ.</p>



<p><strong>Lasetiäđuh:</strong></p>



<p>Pyevtitteijee<br/>Oula Guttorm<br/><a href="mailto:oula.guttorm@samediggi.fi">oula.guttorm(at)samediggi.fi</a><br/>+358 40 667 4545</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
