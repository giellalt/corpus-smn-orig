<html>
  <body>
    <main role="main" itemscope="itemscope" itemtype="https://schema.org/Blog" class="template-page content  av-content-small alpha units">
      <div class="post-entry post-entry-type-page post-entry-48383">
        <div class="entry-content-wrapper clearfix"><section class="av_textblock_section " itemscope="itemscope" itemtype="https://schema.org/BlogPosting" itemprop="blogPost"><div class="avia_textblock  " itemprop="text"><p/>
<h3>Sämitigge almostitškuát Sämmiliih soti-uđâsmitmist -blogirááiđu čoovčâ 2020 ääigi</h3>
<p>22.9.2020 /</p>
<p>Uássin <a href="https://www.samediggi.fi/sote-uudistus/">soti-kampanja</a> Sämitigge almostitškuát <a href="https://www.samediggi.fi/blogisarja-saamelaiset-sote-uudistuksessa/"><em>Sämmiliih soti-uđâsmitmist</em> -blogirááiđu</a> sämikielâlijn já kulttuurmiäldásijn soti-palvâlusâin, já toid lohtâseijee hástusijn já máhđulâšvuođâin. Blogirááiđust sierâ suorgij äššitobdeeh pyehtih jieijâs feerimij já äššitubdâm vuáđuld oovdân uáinuid soti-syergi palvâlusâi ooleest.</p>
<p>Blogirááiđust savâstâleh soti-palvâlusâi falâmist oovtviärdásâšvuođâ uáinust sehe selvâtteh sämikielâlij já kulttuurmiäldásij palvâlusâi merhâšume argâelimist konkreetlij ovdâmeerhâi peht.</p>
<p>”Sämikielâlij já kulttuurmiäldásij soti-palvâlusâi falâmist orroo hástusij lasseen mij halijdep kiddiđ nuuvt čällei ko meid lohhei huámmášume toid máhđulâšvuođáid, maid soti-uđâsmittem fáálá palvâlusâi já toid kyeskee lahâasâttem ovdedem pyerrin”, muštâl saavâjođetteijee Tuomas Aslak Juuso blogirááiđust.</p>
<p>Sämitigge algâttij kesimáánust 2020 kampanja oovtviärdásij Sosiaal- já tiervâsvuođâhuolâttâs (soti) palvâlusâi peeleest.  Suomâ haldâttâs lii piejâm joton soti-uđâsmittem sehe soti-eennâmkuudij vuáđudem, moi ulmen lii soti-palvâlusâi olášuttem oovtviärdásávt puohháid. Marin haldâttâsohjelmân lii čallum čielgâsávt meid linjim kielâlij vuoigâdvuođâi keevâtlii olášume turviimist sämikielân.</p>
<p>Soti-kampanjain Sämitigge haalijd pyehtiđ almos savâstâlmân eenâb tiäđu sämmilij soti-palvâlusâi tááláá tiileest já soti-palvâlussáid lohtâseijee lahâasâttem uđâsmitten táárbuin sämmilij uáinust.</p>
<p><a href="https://www.samediggi.fi/sote-uudistus/">https://www.samediggi.fi/sote-uudistus/</a></p>
<h5>Lasetiäđuh</h5>
<p>saavâjođetteijee Tuomas Aslak Juuso, 040 687 3394, tuomas.juuso(at)samediggi.fi</p>
<p>sosiaal- já tiervâsvuođâčällee Anne Länsman-Magga, 040 182 9998, anne.lansman-magga(at)samediggi.fi</p>
</div></section>
</div>
      </div>
    </main>
  </body>
</html>
