<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74643 post-loop-1 post-parity-odd post-entry-last single-big with-slider post-74643 post type-post status-publish format-standard has-post-thumbnail hentry category-saminuorai-taaidatabahtus category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/24/saminuorai-taaidatabahtus-njuolgadusah-2023/?lang=an" rel="bookmark" title="Permanent Link: Säminuorâi taaiđâtábáhtus njuolgâdusah 2023">Säminuorâi taaiđâtábáhtus njuolgâdusah 2023			<span class="post-format-icon minor-meta"/>	</a></h1></header><div class="entry-content" itemprop="text">&#13;
<p>Ive 2023 säminuorâi taaiđâtábáhtus njuolgâdusah láá tääl valmâšeh. Tolebáá algâivveest almottui, ete taaiđâtábáhtus aherääji aleduvvoo. Sämitige škovlim- -já oppâmateriaallävdikodde meridij kuittâg čuákkimstis 17.3.2023 ravviđ Säminuorâi taaiđâtábáhtus, ete tot muttá tábáhtus aheraajijd tienuuvt, ete tábáhtus ličij aheräjittem. Taat ravvim vuáđuduvá <a href="https://www.samediggi.fi/2023/02/23/saminuorai-taaidatabahtusast-meid-taan-ive-aherajittem-samitige-stivra-miedettij-laseruttadem/?lang=an">Sämitige stiivrâ mieđettem laseruttâdmân, mast tot meridij čuákkimstis 10.2.2023</a>. Taat uđđâ aherääjilinjim lii siskálmittum taaiđâtábáhtus njuolgâdussáid tienuuvt, ete 6-9- ihásáid lii jieijâs juávkku. Toos lasseen 13-20- ihásiih láá ovtâstittum ohtân juávkkun. Majemužžân mainâšum nubástus lii linjáást väldikodálii Nuorâ Kulttuur- tábáhtussáin, mast toh ahejuávhuh kuleh siämmáá juávkun.</p>&#13;
&#13;
&#13;
&#13;
<p><strong>Säminuorâi taaiđâtábáhtus 2023 njuolgâdusah:</strong></p>&#13;
<ol>&#13;
<li>Säminuorâi taaiđâtábáhtusân pyehtih uásálistiđ puoh sämikielâliih já sämikielâlii tâi sämikielâ máttááttâsâst orroo tâi orroom párnááh já nuorah.</li>&#13;
<li>Taaiđâtábáhtus válduteeman láá oovdânpyehtee taiđuuh já taggaar puáhtá leđe ovdâmerkkân muusik, teatter, tanssâ, stand up já läävdi alne tivtâstem.</li>&#13;
<li>Oovdânpyehtimeh kalgeh leđe sämikielâliih (anarâš-, nuorttâlâš- tâi orjâlâškielâ).</li>&#13;
<li>Tábáhtusâst puáhtá oovdânpyehtiđ meid nuubij pyevtittem taiđuu.</li>&#13;
<li>Lävdioovdânpyehtimij enâmuskukkoduvah láá:&#13;
<ul>&#13;
<li>Muusik, tanssâ, tivtâstem, stand up já eres toi sullâsiih oovdânpyehtimeh: max 5 miinut</li>&#13;
<li>Teatter já ton sullâsiih oovdânpyehtimeh, mast lii juonâ: max 15 minuttid.</li>&#13;
</ul>&#13;
</li>&#13;
<li>Lävdioovdânpyehtimeh árvuštâllojeh ahejuávhui mield. Ahejuávhuh láá:&#13;
<ul>&#13;
<li>6–9-ihásiih</li>&#13;
<li>9–12-ihásiih</li>&#13;
<li>13–20-ihásiih</li>&#13;
</ul>&#13;
</li>&#13;
<li>Vuálá 13-ihásiih pasteh uásálistiđ rävisulmuu laiđiittâsâst.</li>&#13;
<li>Lävdioovdânpyehtimijd tuoivuiguin kalga almottiđ Sämitiigán 12.4.2023 räi.</li>&#13;
<li>Taaiđâtábáhtus nubbe teema lii sämityeji.</li>&#13;
<li>Sämityeje ahejuávhuh láá&#13;
<ul>&#13;
<li>6–12-ihásiih</li>&#13;
<li>13–20-ihásiih</li>&#13;
</ul>&#13;
</li>&#13;
<li>Kuohtuin sämityeje juávhuin palhâšuvvoo ucemustáá ohtâ tyeji.</li>&#13;
<li>Tyeji-rááidun vuolgâttemnáál tuojijd kalga toimâttiđ Säämi kulttuurkuávdáš Sajosân majemustáá 26.4.2023.</li>&#13;
<li>Tyeji-rááiđun puáttee tyejeh piäijojeh taaiđâtábáhtus ääigi uáinimnáálá sierâ čáitáldâhsajan, kost ulmuuh pyehtih eelliđ keččâmin taid.</li>&#13;
<li>Tuoijum tyejeest váldoo muuneeld 1-2 čuovâkove. Čuovâkove/kuuvijd kalga toimâttiđ Sämitiigán 19.4.2023 räi čujottâsân sntaidetapahtuma(at)samediggi.fi</li>&#13;
<li>Tyejeest valdum čuovâkove ohtâvuođâst kalga leđe tuáijár nommâ, ahe, päikkikodde, kevttum materiaal sehe uánihâš kuvvim tast, mast tyeji lii finnim inspiraatio tâi maid tuáijár haalidj tuojijnis čäittiđ.  </li>&#13;
</ol>&#13;
&#13;
&#13;
&#13;
<p>Almottâttâm taaiđâtábáhtus lävdioovdânpyehtimáid, tyejiuásán já páájáid lekkâs ohhoost 13.  Almottâttâmluámáttâh sáátui já ijâstâlmij várás vuolgâttuvvoo sämikuávlu kieldâi škovláid 24.3.2023. Iäráseh pyehtih tiäđuštâllâđ luámáttuv čujottâsâst sntaidetapahtuma(at)samediggi.fi </p>&#13;
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
