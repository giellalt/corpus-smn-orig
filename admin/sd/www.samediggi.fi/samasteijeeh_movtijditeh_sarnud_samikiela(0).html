<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-36688 post-loop-1 post-parity-odd post-entry-last single-big  post-36688 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/10/21/samasteijeeh-movtijditeh-sarnud-samikiela/?lang=an" rel="bookmark" title="Permanent Link: Sámásteijeeh movtijditeh sárnuđ sämikielâ">Sámásteijeeh movtijditeh sárnuđ sämikielâ			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge haalijd pajediđ sämikielâid uáinusân já lii nomâttâm <a href="https://www.samediggi.fi/2019/08/16/samitigge-nomattam-neelji-samasteaddji-saamsteei-samasteijee/?lang=an">neelji sämikielâlii kielâuápisteijee</a>. Sámásteijeeh tuáimih mijjân ovdâkovveen já hästih mii sámástiđ ruokkâdávt. Jyehi sámásteijee lii kuvvim <a href="https://www.samediggi.fi/samasteijeeh-movtijditeh-sarnud-samikiela/?lang=an">smavvâ video</a>. Videost sii muštâleh jieijâs ohtâvuođâst sämikielân.</p>
<p>– Taan ohtâvuođâst lii pyeri mušteđ, ete puoh sämikielah láá meid uhkevuálásiih. Tanen mij lep tääbbin Sämitiggeest halijdâm algâttiđ tooimâid, moiguin mij movtijdittep eromâšávt párnáid já nuorâid sárnuđ sämikielâ, muštâl Sämitige kielâtorvočällee Anne Kirste Aikio.</p>
<p><a href="https://www.samediggi.fi/samasteijeeh-movtijditeh-sarnud-samikiela/?lang=an"><strong>Luuvâ lase:</strong></a></p>
<p> </p>
<p>Ive 2019 ávuduvvoo OA algâaalmugkielâi ihe. Teemaive tárguttâssân lii pajediđ oovdân maailm algâaalmugkielâi tile. Ulmen lii teemaive peht eereeb iärásij lasettiđ tiäđulâšvuođâ algâaalmugkielâin já toi uhkevuálásâšvuođâst já ovdediđ já standardistiđ kielâid. Maailm suulân 6700 kielâst paijeel 40 % láá uhkevuálásiih. Tain iänááš uási láá algâaalmugkielah.</p>
<p><a href="https://www.samediggi.fi/iyil2019/?lang=an">www.samediggi.fi/iyil2019/</a></p>
<p/>
<p> </p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
