<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-7000 post-loop-1 post-parity-odd post-entry-last single-big with-slider post-7000 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/01/21/samitiggelaava-udasmittem-vualga-joton/?lang=an" rel="bookmark" title="Permanent Link: Sämitiggelaavâ uđâsmittem vuálgá joton">Sämitiggelaavâ uđâsmittem vuálgá joton			<span class="post-format-icon minor-meta"/>	</a></h1></header><div class="entry-content" itemprop="text"><p>Riehtiministeriö lii asâttâm toimâkode, mon toimân lii valmâštâllâđ sämitiggeest adelum laavâ uđâsmittem. Toimâkode pargo vuáđuduvá vuáđuvuoigâdvuođáid, eres vuáđulaavâ asâttem kenigâsvuođáid já Suomâ aalmugijkoskâsáid olmoošvuoigâdvuotâkenigâsvuođáid sehe OA algâaalmugij vuoigâdvuođâi julgáštâsân.</p>
<p>Toimâkode saavâjođetteijen tuáimá alemuu haldâttâhrievti presidenttin iivij 1993–2012 toimâm riehtitiettuu tuáhtár <strong>Pekka Hallberg</strong>.</p>
<p>Lasseen asâttuvvoo parlamentaarlâš čuávvumjuávkku tuárjuđ laavâ nubástusâi valmâštâllâm. Čuávvumjuávhu toimân lii sirdeđ ovdâskodejuávhoid tiäđu laavâ valmâštâlmist, ovdediđ savâstâllâm sehe čuávvuđ já árvuštâllâđ toimâkode pargo.</p>
<p>Toimâkode ulmen lii finniđ oovtâmielâlii iävtuttâsis valmâšin cuáŋuimáánu 2018 loopâ räi. Tárguttâs lii, ete lahânubástusah šaddeh vuáimán tuárvi ääigild ovdil čuávuvijd, ive 2019 sämitiggevaaljâid.</p>
<p><strong>Lasetiäđuh:<br/>
</strong>Hovdâ Johanna Suurpää, Riehtiministeriö, puh. 02951 5053, ovdânommâ.suhânommâ@om.fi<br/>
Ráđádâllee virgeolmooš Yrsa Nyman, Riehtiministeriö, puh. 02951 50293, ovdânommâ.suhânommâ@om.fi<br/>
Saavâjođetteijee Tiina Sanila-Aikio, Sämitigge, puh. 050 300 1780, ovdânommâ.suhânommâ@samediggi.fi</p>
<p><strong>Lasetiäđuh haavâst:</strong><a href="http://oikeusministerio.fi/hanke?tunnus=OM077:00/2017" target="_blank" rel="noopener"> http://oikeusministerio.fi/hanke?tunnus=OM077:00/2017</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
