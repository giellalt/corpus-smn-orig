<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-8398 post-loop-1 post-parity-odd post-entry-last single-big with-slider post-8398 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/03/12/ruanda-kuvijguin-sanijguin-ja-nuotaiguin/?lang=an" rel="bookmark" title="Permanent Link: Ruanda kuvijguin, sanijguin já nuotâiguin">Ruanda kuvijguin, sanijguin já nuotâiguin			<span class="post-format-icon minor-meta"/>	</a></h1></header><div class="entry-content" itemprop="text"><p><a href="http://www.samediggi.fi/saami-parnaikulttuurkuavdas-mannu/?lang=an">Säämi párnáikulttuurkuávdáš Mánnu</a> finnee njuhčâmáánust kyessin UNICEF Šiev táátu tuálvoo já taaiđâr Eija Ahvo. UNICEF lii OA párnáiservi, mii tuáimá pirrâ maailm tagarij párnái pyerrin, kiäh láá hiäjumus tiileest. UNICEF huolât, ete párnáá vuoigâdvuođah tiervâsvuotân, škovliittâsân já suoijâlmân olášuveh.</p>
<p>Musikkár, čaittâleijee Eija Ahvo lii toimâm 31 ihheed Suomâ Unicef Šiev táátu tuálvon. Kieddimäđhistis Ruandast sun uápásmui UNICEF projektáid ei. ravviittâhtooimân, Pärniustevlâš škovlâ- tooimân já nuorâi One stop center- tooimân. Kollimij ulmen lii adeliđ mii párnáid tiäđu maailm párnái tiileest, elimist, cevzimist já toohâđ meid UNICEF pargo uápisin. Vaikuttempargo ulmen meid päikkienâmist lii olášuttiđ pisovijd nubástusâid párnáá pyerrin sehe ohtsâškode ráhtusijn ete ulmui jurdâččemvuovijn.</p>
<p>UNICEF Šiev táátu tuálvoo Eija Ahvo puátá škovlâlij kyessin <strong>Vuáčun</strong> (20.3.), <strong>Avelân</strong> (23.3.), <strong>Anarân</strong> (21.3.) já <strong>Čevetjáávrán</strong> (22.3.). Sun muštâl Unicef-pargoost Afrika Ruandast já jieijâs kieddimääđhi feeriimijn kuvijguin, sanijguin já lavluiguin.</p>
<p>Lasetiäđuh toimâjođetteijee Petra B. Magga-Vars</p>
<p>puh.  0407325503 Mánnu/Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
