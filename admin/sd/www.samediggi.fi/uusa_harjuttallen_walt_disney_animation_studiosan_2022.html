<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-61277 post-loop-1 post-parity-odd post-entry-last single-big  post-61277 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/12/07/uusa-harjuttallen-walt-disney-animation-studiosan-2022/?lang=an" rel="bookmark" title="Permanent Link: Uusâ hárjuttâllen Walt Disney Animation Studiosân 2022">Uusâ hárjuttâllen Walt Disney Animation Studiosân 2022			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Lah-uv jotemin uápuid tâi eidu valmâštum uáppee taiđuu, animaatio, graafiik teikkâ fiilmâ syergist? Walt Disney Animation Studios puávdejeh säämi uáppeid uuccâđ sii hárjuttâllee ohjelmân, mii álgá vyesimáánust 2022.</strong></p>



<p>Tááiđui ovdedem -hárjuttâllen tust lii eromâš máhđulâšvuotâ porgâđ oovtâst Disney stivrejeijein já uápásmuđ puoh peelijd taaiđâ-, mainâstem- já filmâsyergist.</p>



<p>Walt Disney Animation Studios kesihárjuttâllee ohjelm lii 10 okkod pištee mávsuttes ohjelm. Tot lii uáivildum uáppeid, kiäh máttááttâleh taiđuu, animaatio, tiättur graafiik teikkâ fiilmâ. Huámmáš, ete mii juávhu torvolâšvuotâ já pyereestvaijeem lii čuuvtij tergâd mijjân. Mij meridep puáttee mánuppoojij ääigi haldâttâs avžuuttâsâi vuáđuld, ornip-uv ohjelm pääihi alne Burbank, CA studiost vâi virtuaallávt. </p>



<p>Luuvâ eenâb sii hárjuttâllâmohjelmist já iävtuin täst:</p>



<ul><li><a href="https://jobs.disneycareers.com/job/burbank/story-intern-disney-animation-summer-2022/391/18462916624" target="_blank" rel="noreferrer noopener">Story Intern</a></li><li><a href="https://jobs.disneycareers.com/job/burbank/visual-development-intern-disney-animation-summer-2022/391/18462916688" target="_blank" rel="noreferrer noopener">Visual Development Intern</a></li><li><a href="https://jobs.disneycareers.com/job/burbank/cg-animation-intern-disney-animation-summer-2022/391/18462916800" target="_blank" rel="noreferrer noopener">Animation Intern</a></li><li><a href="https://jobs.disneycareers.com/job/burbank/set-extension-intern-disney-animation-summer-2022/391/18462916544" target="_blank" rel="noreferrer noopener">Set Extension Intern</a></li><li><a href="https://jobs.disneycareers.com/job/burbank/production-management-intern-disney-animation-summer-2022/391/18462916848" target="_blank" rel="noreferrer noopener">Production Management Intern</a></li><li><a href="https://jobs.disneycareers.com/job/glendale/animation-research-library-intern-disney-animation-summer-2022/391/21286977856">Animation Research Library Intern</a></li></ul>



<p><em>Uuccâmäigi WDAS hárjuttâllen: </em><em>16.1.2022, tme 23:59 Pacific Standard Time </em><em>(Huámmáš äigi-iäru).</em></p>



<h4 class="wp-block-heading" id="h-matkistipend"><strong>Mätkistipend</strong></h4>



<p>Hárjuttâllee puáhtá uuccâđ 10,000 $ stuárusii mätkistipend, mon Sämirääđi já Sämitigeh ruttâdeh. Occest kalga leđe sämituávááš, sun kalga tevdiđ WDAS iävtuid hárjuttâllei já sust kalga leđe vuávám tast, ete maht sun áigu pyehtiđ tiäđu maasâd sämmilii siärvádâhân, ovdâmerkkân sosiaallii media peht, luvâlduvâin jna.Čääli ucâmuš, enâmustáá 1 sijđo, mast tun čielgiih mon vuáđuld uusah hárjuttâllen já maht ááiguh čuávdiđ mii iävtu mätkistipendân.</p>



<p>Merkkii ucâmušân “WDAS hárjuttâllee” já vuolgât tom taan čujottâsân: <a href="mailto:kmr@saamicouncil.net">kmr@saamicouncil.net</a>. Uuccâmäigi mätkistipendin: 16.1.2022, tme 23:59 Pacific Standard Time (Huámmáš äigi-iäru).</p>



<h4 class="wp-block-heading"><strong>Ohtâvuotâtiäđuh</strong></h4>



<p><em>Christina Hætta, Sámiráđđi</em><br/><em>+47 48021734</em><br/><a href="mailto:christina@saamicouncil.net"><em>christina@saamicouncil.net</em></a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
