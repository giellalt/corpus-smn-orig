<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-66580 post-loop-1 post-parity-odd post-entry-last single-big with-slider post-66580 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/06/29/samitigge-almoot-uuccamnaal-saavajodetteijee-isedeijee-tooima/?lang=an" rel="bookmark" title="Permanent Link: Sämitigge almoot uuccâmnáál saavâjođetteijee išedeijee tooimâ">Sämitigge almoot uuccâmnáál saavâjođetteijee išedeijee tooimâ			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield nuuvt jotelávt ko máhđulâš já pištá 31.12.2023 räi.</p>
<p>Sämitige saavâjođetteijee išedeijee pargoh miärášuveh Sämitige pargo-oornig 7 b § mield. Saavâjođetteijee išedeijee pargoid kulá iärásij juávhust išediđ Sämitige saavâjođetteijee suu pargoost; táárbu mield valmâštâllâđ já oovdânpyehtiđ stiivrân já tige čuákkimân jieijâs toimâsuárgán kullee aašijd; valmâštâllâđ saavâjođetteijee já haldâttâhhoovdâ sierâ meridem pargoid sehe išediđ táárbu mield värisaavâjođetteijee.</p>
<p>Tohálâšvuotâvátámâššân lii hiäivulâš ollâškovlâtođhos. Lasseen váttoo sämikielâ táiđu (asâttâs 1727/95). Pargo miänástuvvee hoittám váátá vijđes sämikulttuur tubdâm, šiev haaldâtlij pargoi tubdâm, naavcâid killáđ streesi, njyebžilvuođâ sehe šiev ornijdem- já oovtâstpargotááiđuid.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2760,63 e/mp). Vuáđupäälhi lasseen máksojeh sämikuávlu lase 24 % já hárjánemlaseh pargohárjánem mield. Pargoost lii 6 mp keččâlemäigi.</p>
<p>Pargoucâmuš lahtosijdiskuin kalga toimâttiđ Suomâ Sämitiigán 31.7.2022 räi čujottâsâst: <a href="https://www.sympahr.net/public/pq.aspx?7bdd0b83">https://www.sympahr.net/public/pq.aspx?7bdd0b83</a></p>
<p>Lasetiäđuid pargoost adelává saavâjođetteijee Tuomas Aslak Juuso tuomas.juuso(at)samediggi.fi, puh. 040 687 3394 já haldâttâhhovdâ Pia Ruotsala-Kangasniemi, pia.ruotsala(at)samediggi.fi, puh. +358 40 726 2688.</p>
<p>Sämitige tooimân puáhtá uápásmuđ čujottâsâst www.samediggi.fi</p>
<p>Anarist 29.6.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
