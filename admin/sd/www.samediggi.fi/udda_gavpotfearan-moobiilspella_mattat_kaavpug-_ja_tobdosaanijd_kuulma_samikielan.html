<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-58541 post-loop-1 post-parity-odd post-entry-last single-big  post-58541 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/08/13/udda-gavpotfearan-moobiilspella-mattat-kaavpug-ja-tobdosaanijd-kuulma-samikielan/?lang=an" rel="bookmark" title="Permanent Link: Uđđâ Gávpotfearán-moobiilspellâ máttát kaavpug- já tobdosaanijd kuulmâ sämikielân">Uđđâ Gávpotfearán-moobiilspellâ máttát kaavpug- já tobdosaanijd kuulmâ sämikielân			<span class="post-format-icon minor-meta"/>	</a></h1></header><div class="entry-content" itemprop="text">
<p>Ucjuv kieldâ já Sämitige ohtsâš <a href="https://www.saamenetaopetus.com/" target="_blank" rel="noreferrer noopener">sämikielâi káidusmáttááttâs piiloothaahâ</a> lii almostittâm uđđâ sämikielâlii Gávpotfearán-moobiilspeelâ. Spellâ lii rahtum tavesämi-, anarâš- já nuorttâlâškielân.</p>



<p>Gávpotfearán, anarâškielân <em>Kaavpugfiäráán</em>, lii suulân 6–8-ihásáid uáivildum kielâlávgumlágán moobiilspellâ, mast spellee piäsá fiäráán ooleest oppâđ kaavpug- já tobdosaanijd sierâlágán kaavpugpirrâsijn. Spellee ij taarbâš mättiđ luuhâđ já čäälliđ sämikielâ vâi puáhtá spellâđ.</p>



<div class="wp-block-image"/>



<p>Moobiilspeelâ vievâst lii tárguttâs tuárjuđ uhkevuálásij sämikielâi kevttim já oppâm párnái astoääigi. Káidushaavâ pargeeh láá vuávám speelâ oovtâst máttáátteijeiguin. Tavesämikielâ máttáátteijee Satu Pieski lii tuđâvâš loppâpuátusân. – Speelâ maaŋgah pirrâseh kiäsutteh, já spellee uáppá argâkielâ saanijd, moh kuleh jieškote-uv pirrâsân. Mađe eenâb spellee uáppá saanijd, tađe eenâb spellâ ovdán, muštâl Pieski.</p>



<p>Proojeekthovdâ Hanna Helander tuáivu, ete nuuvt maaŋgâs ko máhđulâš lyeđee speelâ párnážân, tastko tááláá ääigi párnááh uáppih kielâ älkkeebeht speelâi peht. – Mii ulmen lii lamaš, ete spellee tobdá ilo tobdoid, ko luhostuvá speelâst já uáppá kielâ tast paaldâst, Helander muštâl.</p>



<p>Gávpotfearán-moobiilspeelâ puáhtá luođiđ sehe Google Play -käävpist já AppStorest. Speelâ tavesämikielâlâš jiennân lii Juulienna Näkkäläjärvi, anarâškielâlâžžân Satu Aikio já nuorttâlâškielâlâžžân Sisko Hilkka Fofonoff. Speelâ rähtee lii oululâš LudoCraft Oy.</p>



<p>Android Play Store: <a href="https://play.google.com/store/apps/details?id=com.LudoCraft.Gavpotfearan">https://play.google.com/store/apps/details?id=com.LudoCraft.Gavpotfearan</a><br/>iOS : <a href="https://testflight.apple.com/join/VlOY5hPi" target="_blank" rel="noreferrer noopener">https://testflight.apple.com/join/VlOY5hPi</a></p>



<p><strong>Lasetiäđuh</strong><strong>:</strong></p>



<p>Satu-Marjut Pieski, <a href="mailto:satu.pieski@edu.utsjoki.fi">satu.pieski@edu.utsjoki.fi</a>, 040 546 6514</p>



<p>Hanna Helander, <a href="mailto:hanna.helander@edu.utsjoki.fi">hanna.helander@edu.utsjoki.fi</a>, 040 701 2094</p>



<p>Anni-Sofia Niittyvuopio, <a href="mailto:anni-sofia.niittyvuopio@samediggi.fi">anni-sofia.niittyvuopio@samediggi.fi</a>, 040 584 3098</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
