<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-6816">
        <div class="entry-content-wrapper clearfix"><div style="padding-bottom:10px; " class="av-special-heading av-special-heading-h3    avia-builder-el-1  el_after_av_slideshow  el_before_av_textblock  "><h3 class="av-special-heading-tag " itemprop="headline">Säämi muusikkuávdáš</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Säämi muusikkuávdáš lii Sämitige vuálásâš kuávdáš, mii oovded maaŋgânáál sämimuusik jieškote-uv uásisuorgijd. Kuávdážist parga ohtâ pargee meriáigásávt.</p>
<p>Säämi muusikkuávdáš tuárju ärbivuáválii sämmilij vookaalmuusikstiijlâi (juáigus, leudd´ já livđe) siäilum já ovdánem, uárnee ellee já ovdáneijee sämimuusik máttááttâs, fáálá raamijd säämi muusik pyevtitmân, oovded säämi muusikmättim, loptee sämimuusik imago já tađemield lasseet mielâkiddiivâšvuođâ säämi musikkân.</p>
<p>Säämi muusikkuávdáá kuávdášlumoseh tooimah láá juoigâmmáttááttâs ornim sämikuávlu škovláid. Máttáátteijen tuáimih ärbivyevikyeddeeh, kiäh mättih juoigâmärbivyevi. Pargo lii áinoošlajâsâš já ton viggâmuš lii turviđ ärbivuáválij sämmilij vookaalmuusikstiijlâi siäilum já ovdánem. Lasseen säämi muusikkuávdáš tuárju meid uđđâ sämimuusik máttááttâs já uárnee máttáátteijei škovlim sämimusikkist. Ijattes ijjâ lii algâaalmugij muusiktábáhtus, mii uárnejuvvoo Anarist. Säämi muusikkuávdáš lii kuávdášlâš roolist tábáhtus orniimist.</p>
<p>Säämi muusikkuávdáš lii Säämi kulttuurkuávdás Saijoos aktiivlâš tuáimee. Sajos fáálá fiijnâ raamijd Säämi muusikkuávdáá tooimân. Säämi musiikkuávdáš uárnee Sajosist konserttijd já eres musikkân lohtâseijee tábáhtusâid.</p>
<p>Säämi muusikkuávdáá tooimâ ruttâd Máttááttâsministeriö.</p>
<p>Ijattes ijjâ – algâaalmugij muusiktábáhtus: <a href="http://www.ijahisidja.fi">www.ijahisidja.fi</a><br/>
Säämi kulttuurkuávdáš Sajos: <a href="http://www.sajos.fi">www.sajos.fi</a></p>
</div></section>
<div class="flex_column av_one_half  flex_column_div av-zero-column-padding first  avia-builder-el-3  el_after_av_textblock  avia-builder-el-last  column-top-margin" style="border-radius:0px; "/>
</div>
      </div>
    </main>
  </body>
</html>
