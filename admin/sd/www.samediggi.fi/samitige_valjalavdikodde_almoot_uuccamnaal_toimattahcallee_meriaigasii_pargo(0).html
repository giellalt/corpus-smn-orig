<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-73951 post-loop-1 post-parity-odd post-entry-last single-big with-slider post-73951 post type-post status-publish format-standard has-post-thumbnail hentry category-uddaseh-an category-vaaljalavdikode-tiadattasah" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/02/samitige-valjalavdikodde-almoot-uuccamnaal-toimattahcallee-meriaigasii-pargo-3/?lang=an" rel="bookmark" title="Permanent Link: Sämitige valjâlävdikodde almoot uuccâmnáál toimâttâhčällee meriáigásii pargo">Sämitige valjâlävdikodde almoot uuccâmnáál toimâttâhčällee meriáigásii pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield nuuvt jotelávt ko máhđulâš já pištá máhđulávt 31.10.2023 räi.</p>
<p>Valjâlävdikode toimâsaje lii Säämi kulttuurkuávdáš Sajosist, Anarist. Toimâttâhčällee pargon lii valjâlävdikode vuálásâžžân huolâttiđ ive 2023 sämitiggevaaljâi valmâštâlmân já olášutmân lohtâseijee pargoin, moh láá iärásij juávhust puáttee já vyelgee poostâ diaarin pieijâm, čujottâstiäđui peividem já čujottâskoortâi printtim, äššikiirjij kopijistem já postâdem sehe eres táváliih toimâttâhpargoh já valjâlävdikode čällee sierâ meridem pargoh.</p>
<p>Asâttâsân vuáđuduvvee tohálâšvuotâvátámâššân lii paargon hiäivulâš škovlim já sämikielâ máttu (asâttâs 1727/95). Hárjánem valjâlävdikode pargoost annoo hiättun.<br/>
Pälkki meriduvvoo Sämitige pälkkivuáháduv vátávâšvuotâtääsi VI já II juávhu mield (vuáđupälkki 2017,90 eurod/mp). Vuáđupäälhi lasseen máksojeh 24 % sämikuávlu lase já hárjánemlaseh pargohárjánem mield.</p>
<p>Ucâmušâid lahtosijguin kalga toimâttiđ sämitige čäällimkoodán 16.3.2023 räi čujottâsân: <a href="https://www.sympahr.net/public/pq.aspx?17fa1df6">https://www.sympahr.net/public/pq.aspx?17fa1df6</a></p>
<p>Lasetiäđuid pargoost adelává valjâlävdikode čällee Antti Aikio p.+ 358 10 839 3148 já valjâlävdikode oovdânpyehteečällee Sinikka Mäkinen +358 ‭10 839 3138‬‬.‬‬‬‬‬‬‬‬‬</p>
<p>Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.3.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
