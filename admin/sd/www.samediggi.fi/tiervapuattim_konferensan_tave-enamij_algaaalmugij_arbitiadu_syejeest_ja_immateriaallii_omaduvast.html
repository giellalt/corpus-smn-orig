<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-60041 post-loop-1 post-parity-odd post-entry-last single-big with-slider post-60041 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/10/05/tiervapuattim-konferensan-tave-enamij-algaaalmugij-arbitiadu-syejeest-ja-immateriaallii-omaduvast/?lang=an" rel="bookmark" title="Permanent Link: Tiervâpuáttim konferensân Tave-enâmij algâaalmugij ärbitiäđu syejeest já immateriaallii omâduvâst">Tiervâpuáttim konferensân Tave-enâmij algâaalmugij ärbitiäđu syejeest já immateriaallii omâduvâst			<span class="post-format-icon minor-meta"/>	</a></h1></header><div class="entry-content" itemprop="text">
<p><a href="https://www.samediggi.fi/wp-content/uploads/2021/10/kutsu_inarinsaame_konferenssi.pdf">Povdiittâs</a></p>



<p><a href="https://www.samediggi.fi/wp-content/uploads/2021/10/Conference_program_logos.pdf">Ohjelm (eŋgâlâškielân)</a></p>



<p>Konferens Tave-enâmij algâaalmugij, ađai sämmilij já Kalaallit Nunaat inuitij ärbitiäđu syejeest já immateriaallii omâduvâst (IP) uárnejuvvoo uássin Suomâ Tave-enâmij ministerrääđi saavâjođetteijeevuođâ. Ärbitiäđu syeji ana sistees meid ärbivuáválijd kulttuurolgospyehtimijd tego ovdâmerkkân tuojijd, njálmálii äärbi, noomâid já symbolijd. Ulmen lii tai koččâmušâi uásild nanodiđ kuávlulii oovtâstpargo raajij rasta já lasettiđ mättim Tave-enâmijn mieldi luhâmáin kuhes já uánihis áigáduv uulmijd. </p>



<p>Oovtâstpargo vuáju eromâšávt toos, ete maht táálááh immateriaalliih vuoigâdvuođah syeijejeh ärbitiäđu já maht vááijuvvuođâid kolgâččii kieđâvuššâđ. Kuávlulij toimâiguin viggeh vaiguttiđ positiivlávt aalmugijkoskâsáid ráđádâlmáid Maailm jiegâlii omâduv seervist WIPOst.</p>



<p><strong>Äigi: </strong>11.11.2021 tme 09.00-17.30 cet</p>



<p><strong>Saje: </strong>Sajos, Aanaar, Säämi, Tave-Suomâ (já káidusohtâvuođâiguin)</p>



<p><strong>Uárnejeijeeh</strong>: Máttááttâs- já kulttuurministeriö, Sämitigge, Suomâ rähteevuoigâdvuođâlâš servi rs, Pargo- já iäláttâsministeriö, Paateent- já registerhaldâttâs já Tave-enâmij ministerrääđi. </p>



<p>Tilálâšvuođâ kielah láá tavesämikielâ já eŋgâlâškielâ já lasseen faallâp simultaantulkkum suomâkielân já skandinaavisâš kielân. Lasetiäđuh <a href="https://minedu.fi/hanke?tunnus=OKM057:00/2020">Digiportaalist</a>. Huám! Koronaraijiittâsâi tiet tilálâšvuotâ uárnejuvvoo hybridimaali mield. Tábáhtussaajeest čuávuh vyeimist leijee avžuuttâsâid hygieniast já torvokooskâin.</p>



<p>Soojij meeri lii räijejum. Mij táttup almottâtmijd koskoho 21.10 räi: <a href="https://link.webropolsurveys.com/S/C281152C791FAA91">https://link.webropolsurveys.com/S/C281152C791FAA91</a> </p>



<p><strong>Lieggâsávt tiervâpuáttim!</strong></p>



<h4 class="wp-block-heading" id="h-mi-ldust-b-htusah">Miäldustábáhtusah</h4>



<ul><li>9.11. ovtâspargoost Museovirgáduvváin uárnejuvvoo meid webinar <a href="https://ssl.eventilla.com/safeguarding" target="_blank" rel="noreferrer noopener">Intellectual property protection and the safeguarding of Nordic indigenous traditional knowledge</a></li></ul>



<p><em>Kove: Outi Pieski, Cuolmmadit. EMMA 12.9.2018 – 6.1.2019. Kove: Ari Karttunen / EMMA</em> </p>



</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
