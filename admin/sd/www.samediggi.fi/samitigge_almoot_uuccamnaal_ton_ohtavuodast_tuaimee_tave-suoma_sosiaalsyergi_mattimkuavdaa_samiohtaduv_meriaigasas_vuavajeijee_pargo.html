<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-63191 post-loop-1 post-parity-odd post-entry-last single-big with-slider post-63191 post type-post status-publish format-standard has-post-thumbnail hentry category-sosiaal-ja-tiervasvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/02/22/samitigge-almoot-uuccamnaal-ton-ohtavuodast-tuaimee-tave-suoma-sosiaalsyergi-mattimkuavdaa-samiohtaduv-meriaigasas-vuavajeijee-pargo/?lang=an" rel="bookmark" title="Permanent Link: Sämitigge almoot uuccâmnáál ton ohtâvuođâst tuáimee Tave-Suomâ sosiaalsyergi mättimkuávdáá sämiohtâduv meriáigásâš vuávájeijee pargo">Sämitigge almoot uuccâmnáál ton ohtâvuođâst tuáimee Tave-Suomâ sosiaalsyergi mättimkuávdáá sämiohtâduv meriáigásâš vuávájeijee pargo			<span class="post-format-icon minor-meta"/>	</a></h1></header><div class="entry-content" itemprop="text">
<p>Pargo olášuttoo uásiáigásâžžân (70 %). Pargo álgá sopâmuš mield já pištá aalgâst 31.12.2022 räi. Sämiohtâdâh västid sämmilij pyereestvaijeempalvâlusâi oovdedmist, mii lii Tave-Suomâ sosiaalsyergi mättim¬kuávdáá väldikodálâš sierânâspargo. Vuávájeijee pargoh láá miäruštâllum sämitige pargo-oornigist. Vuávájeijee parga oovtâstpargoost Tave-Suomâ sosiaalsyergi mättimkuávdáá sämiohtâduv nube vuávájeijein já Sämitige sosiaal- já tiervâsvuotâčällein sehe tuáimá táárbu mield vuávájeijee sajasâžžân.</p>



<p>Tohálâšvuođâvátámâššân lii virge vaattâm škovlim já lasevátámâššân sämikielâ táiđu (asâttâs 1727/95).  Pargo miänástuvvee tipšom iššeed hiäivulâš ollâškovlâtođhos já kelijdeijee sosiaalhuolâttâs já sämikulttuur tubdâmuš sehe hárjánem ovdedempargoost.  Pälkki miärášuvá sämitige pälkkivuáháduv vátávâšvuođâtääsi IV/II mield (vuáđupälkki 2 706,50 €/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Virgekoskâvuođâst lii kyevti mánuppaje keččâlemäigi. Ucâmušâid lahtosijdiskuin kalga toimâttiđ Sämitige čäällimkoodán 9.3.2022 räi čujottâssân: <a href="https://www.sympahr.net/public/pq.aspx?15056d4b">https://www.sympahr.net/public/pq.aspx?15056d4b</a></p>



<p>Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a> Tave-Suomâ sosiaalsyergi mättimkuávdáá tooimân puáhtá uápásmuđ nettičujottâsâst <a href="http://www.ekollega.fi">www.ekollega.fi</a></p>



<p>Lasetiäđuid pargoost uážžu haldâttâhhovdâ Pia Ruotsala-Kangasniemist puh. 010 839 3106. </p>



<p>Anarist 22.2.2022<br/>Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
