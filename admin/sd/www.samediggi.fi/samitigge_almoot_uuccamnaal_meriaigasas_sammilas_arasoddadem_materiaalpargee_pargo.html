<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-63628 post-loop-1 post-parity-odd post-entry-last single-big with-slider post-63628 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/03/09/samitigge-almoot-uuccamnaal-meriaigasas-sammilas-arasoddadem-materiaalpargee-pargo/?lang=an" rel="bookmark" title="Permanent Link: Sämitigge almoot uuccâmnáál meriáigásâš sämmilâš arâšoddâdem materiaalpargee pargo">Sämitigge almoot uuccâmnáál meriáigásâš sämmilâš arâšoddâdem materiaalpargee pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield nuuvt jotelávt ko máhđulâš já pištá 31.12.2022 räi.</p>
<p>Materiaalpargee pargon lii vuáváđ já koordinistiđ sämmilâš arâšoddâdem materiaal pyevtittem kulmâ sämikielâin sehe pyevtittiđ já peividiđ siskâlduvváid Kuáti.fi- materiaalpaaŋkin. Lasseen paargon kulá pedagooglaš materiaal vuávám, koordinistem já pyevtittem ohtsâspargoost kielâpiervâlstivrejeijjein. Pargee västid materiaalpargo vuávámist, olâšutmist já raportmistmist. Haavâst lii oovtâsvástádásást sämi kielâ toimâttâh já hovdân tuáimá kielâtorvočällee.</p>
<p>Toholâšvuotâvátámáššán lii pargo vááttám škovlim já sämikielâ táiđu (asâttâs 1727/95). Pargo miänástuvvee hoittám váátá šiev sämmilâškulttuur tobdo, sämmilâš arâšoddâdem já pedagogiik tobdo, materiaalpargo já digitaalâlâš toimâpiirâs tobdo sehe tááiđuh jiečânâs vuávámpargon já olâšutmân ohtsâspargoost eres tuáimeiguin. Pargoost nyevdittuvvoo kyehti mánuppaje keččâlemäigi.</p>
<p>Materiaalpargee pälkki meriduvvoo Sämitige pälkkivuáháduv vátávášvuotâtääsi IV/III-IV mield (vuáđupälkki 2597,09–2645,46e). Vuáđupäälhi lasseen máksojeh sämikuávlu lase 24 % já pargohárjánem miled miärášuvvee hárjánemlaseh. Materiaalpargee pargosaje lii Sämikulttuurkuávdáš Sajosist, já pargo hoittáám uásild káiduspargon lii sopâmuš mield máhđulâš. Rijjâhámásijd pargoucâmušáid lahtosijdiskuin kalga toimâttiđ 31.3.2022 tm. 16.00 räi čujottâssân <a href="https://www.sympahr.net/public/pq.aspx?197430e9">https://www.sympahr.net/public/pq.aspx?197430e9</a></p>
<p>Lasetiäđuid pargoost addel kielâtorvočällee Anne Kirste Aikio, anne-kirste.aikio(a)samediggi.fi / puh. 010 839 3124.</p>
<p>Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a>.</p>
<p>Anarist 7.3.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
