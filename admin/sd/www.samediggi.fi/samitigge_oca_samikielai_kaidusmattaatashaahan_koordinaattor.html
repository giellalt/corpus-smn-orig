<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-18660 post-loop-1 post-parity-odd post-entry-last single-big with-slider post-18660 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/11/21/samitigge-oca-samikielai-kaidusmattaatashaahan-koordinaattor/?lang=an" rel="bookmark" title="Permanent Link: Sämitigge ocá sämikielâi káidusmáttáátâshaahân koordinaattor">Sämitigge ocá sämikielâi káidusmáttáátâshaahân koordinaattor			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá 1.1.2019 já pištá 31.12.2020 räi. Pargo lii uásiáigásâš (50%). Proojeektkoordinaattor västid ohtâvuođâin Suomâ škovláid, škovlim uárnejeijeid já vanhimáid. Koordinaattor čuákkee sämikielâi máttááttâsjuávhuid já tuáimá aldasâš ohtsâšpargoost Ucjuuvâ kieldâst tuáimee proojeekthovdáin já proojeekt viermipalvâlusâi pyevtitteijein. Proojeektkoordinaattor paargon kuleh meid tieđettem já raportistem. Proojeekt uárnee káidusmáttááttâs, mii lii vuáđumáttááttâs já luvâttâhškovlim tievâsmittee sämikielâi (aanaar-, nuorttâ- já tavesämikielâ) máttááttâs, sämmilij päikkikuávlu ulguubelkieldâi škovláid. Proojeekt ruttâd máttááttâs- já kulttuurministeriö. Pargo miänástuvvee tipšom išedeh sämisiärvus tubdâm já máttu porgâđ jiešráđálávt. Tohálâšvuotâvátámâššân lii pargo vaattâm hiäivulâš škovlim já sämikielâ táiđu (asâttâs 95). Projektist västid škovlim- já oppâmaterialtoimâttâh já hovdân tuáimá škovlimčällee.</p>
<p>Proojeektkoordinaattor pälkki miärášuvá Sämitige pälkkivuáháduv vátámâštääsi IV/IV mield (vuáđupälkki 2491,54 €, 50 %). Vuáđupäälhi lasseen máksoo 24 % sämikuávlu lase já pargohárjánemlase. Koordinaattor toimâsaje lii sämikulttuurkuávdáš Sajosist já pargoi porgâm uásild káiduspargon lii sopâmuš mield máhđulâš. Rijjâhámásâš pargoucâmuš lahtosijguin kalga toimâttiđ Sämitige čäällimkoodán 5.12.2018 räi čujottâsân Sajos, 99870 Aanaar. Lasetiäđuid addel škovlimčällee Ulla Aikio-Puoskari, ulla.aikio-puoskari@samediggi.fi / puh 010 839 3112. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a>.</p>
<p>Anarist 21.11.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
