<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-51474 post-loop-1 post-parity-odd post-entry-last single-big with-slider post-51474 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/12/01/saami-muusikkuavdas-pyevtittij-konsertvuarha-angelit-muusikjuavhoin/?lang=an" rel="bookmark" title="Permanent Link: Säämi muusikkuávdáš pyevtittij konsertvuárhá Angelit-muusikjuávhoin">Säämi muusikkuávdáš pyevtittij konsertvuárhá Angelit-muusikjuávhoin			<span class="post-format-icon minor-meta"/>	</a></h1></header><div class="entry-content" itemprop="text"><blockquote><p>Angelit-juávhu konsert lii tääl puohâi keččâmnáál 31.1.2021 räi: <a href="https://www.youtube.com/watch?v=TTyAVklAbaY">https://www.youtube.com/watch?v=TTyAVklAbaY</a></p></blockquote>
<p>Säämi muusikkuávdáš pyevtittij párnái- já nuorâikonsertvuárhá Angelit-muusikjuávhoin. Angelit lii ohtâ tobdosumos já kuhemustáá pištee karrieer porgâm sämimuusikjuávkku. Juávhu jesâneh láá Ursula Länsman já Tuuni Partti sehe kiitaar čuojâtteijee Eero Nurmela. Tääl pyevtittum konsertvuárkká lii eromâš, tastko fáárust lii Ulla Pirttijärvi-Länsman, kote lâi algâaalgâst Angelin tytöt -juávhu jeessân.</p>
<p>Konsertvuárkká juáhhoo škovláid já peivikiäjoid keččâmnáál nuuvtá juovlâmáánu ääigi. Návt säämi muusikkuávdáš viggá pyehtiđ sämimuusik uáinojeijen meid koronapandemia ääigi, ko livekonsertijd ij pyevti orniđ.</p>
<p>– Säämi muusikkuávdáš lii ärbivuáválávt ornim jyehi ive škovlâkonsertturnee sämikuávlu kieldâin sierâ artistijn. Covid-19-pandemia tiet ep puáhtám orniđ turnee taan ive, mutâ halijdijm kuittâg faallâđ sämimuusikfeerim konsertvuárhá häämist, muštâl säämi muusikkuávdáá vuávájeijee Oula Guttorm.</p>
<p>Konsertvuárkká lii pyevtittum säämi kulttuurkuávdáš Sajos já säämi máttááttâskuávdáá medialinjá oovtâstpargoin.</p>
<p>Konsertvuárkká pištá suulân 45 minuttid já tom puáhtá koijâdiđ säämi muusikkuávdáást, oula.guttorm(at)samediggi.fi.</p>
<h5>Lasetiäđuh:</h5>
<p>Säämi muusikkuávdáá vuávájeijee<br/>
Oula Guttorm<br/>
oula.guttorm(at)samediggi.fi<br/>
0406674545</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
