<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-66122 post-loop-1 post-parity-odd post-entry-last single-big with-slider post-66122 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/06/14/samitigge-almoot-uuccamnaal-vuavajeijee-meriaigasii-pargo/?lang=an" rel="bookmark" title="Permanent Link: Sämitigge almoot uuccâmnáál vuávájeijee meriáigásii pargo">Sämitigge almoot uuccâmnáál vuávájeijee meriáigásii pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige sämikielâ toimâttâh ocá meriáigásii vuávájeijee, kiän pargon lii olášuttiđ sämikielâi jurgâlemtooimâ já tulkkumpalvâlusâi oovdedmân kyeskee selvâttem- já ovdedempargo. Ulmen lii selvâttiđ jurgâlem- já tulkkumresursijd, maid säämi kielâlaavâ olášuttem váátá, sehe sierâ tuáimei táárbuid já vuáváámijd jurgâlem- já tulkkumpalvâlusâi háárán. Pargo álgá 1.9.2022 tâi sopâmuš mield já pištá 31.12.2022 räi.</p>
<p>Tohálâšvuotâvátámâššân lii pargo vaattâm škovlim já lasseen váttoo sämikielâ táiđu (asâttâs 1727/95). Pargo miänástuvvee hoittám váátá šiev sämmilij kielâlij vuoigâdvuođâi, jurgâlem- já tulkkumtooimâ sehe sämikulttuur já haaldâtlij pargoi tubdâm. Pargohárjánem västideijee pargoin annoo hiättun.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/III mield (vuáđupälkki 2645,46 eurod/mp). Vuáđupäälhi lasseen máksojeh hárjánemlaseh pargohárjánem mield sehe sämikuávlust porgâdijn 24 % sämikuávlu lase. Pargoost lii kyevti oho keččâlemäigi.</p>
<p>Ucâmušâid lahtosijguin kalga toimâttiđ sämitige čäällimkoodán 29.7.2022 räi čujottâsân: <a href="https://www.sympahr.net/public/pq.aspx?9087c9e0">https://www.sympahr.net/public/pq.aspx?9087c9e0</a></p>
<p>Lasetiäđuid pargoost addel 23.6.2022 räi kielâtorvočällee Anne Kirste Aikio puh. 010 839 3124.</p>
<p>Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a></p>
<p>Anarist 14.6.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
