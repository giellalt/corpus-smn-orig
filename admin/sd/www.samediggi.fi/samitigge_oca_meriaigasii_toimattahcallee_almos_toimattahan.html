<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-65597 post-loop-1 post-parity-odd post-entry-last single-big with-slider post-65597 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/05/25/saamelaiskarajat-hakee-maaraaikaista-toimistosihteeria-yleiseen-toimistoon/?lang=an" rel="bookmark" title="Permanent Link: Sämitigge ocá meriáigásii toimâttâhčällee almos toimâttâhân">Sämitigge ocá meriáigásii toimâttâhčällee almos toimâttâhân			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield nuuvt jotelávt ko máhđulâš já pištá 30.12.2022 räi.</p>
<p>Toimâttâhčällee pargoid kuleh iärásij juávhust ekonomia- já almoshaldâttuv išedeijee pargoh tego uástu- já vyebdimrekigeh, diaari toollâm, mätkiornimij hoittám.</p>
<p>Njuolgâdussáid vuáđuduvvee tohálâšvuotâvátámâššân lii pargo vaattâm škovlim já lasseen váttoo sämikielâ táiđu (sämitiggeest adelum asâttâs 1727/1995). Pargo miänástuvvee hoittám iššeed maaŋgâpiälásâš hárjánem toimâttâhpargoin. Pargo váátá šiev ATK-tááiđuid, jiešráđálâšvuođâ, systemaatlâšvuođâ, tärkkivuođâ, naavcâid hoittáđ maaŋgâid sierâ pargoid siämmáá ääigi, sehe oovtâstpargo- já vuáruvaikuttâstááiđuid.</p>
<p>Toimâttâhčällee pälkki meriduvvoo Sämitige vátávâšvuotâtääsi VI já juávhu I mield: vuáđupälkki 2077,20 e/mp. Vuáđupäälhi lasseen máksoo 24 % sämikuávlulase já hárjánemlaseh, moh meriduvvojeh pargohárjánem mield. Toimâpäikki lii Sämitige čäällimkoddeest Sajosist. Káiduspargo puáhtá porgâđ sierâ soppum vuovvijn. Pargoost lii kyevti mánuppaje keččâlemäigi.</p>
<p>Ucâmušâid lahtosijguin kalga toimâttiđ Sämitige čäällimkoodán 3.6.2022 räi čujottâsân:<br/>
<a href="https://www.sympahr.net/public/pq.aspx?e53135f9">https://www.sympahr.net/public/pq.aspx?e53135f9</a></p>
<p>Lasetiäđuid pargoost addel haldâttâhhovdâ Pia Ruotsala-Kangasniemi puh. +358 (0) 10 839 3106, pia.ruotsala(at)samediggi.fi</p>
<p>Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 25.5.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
