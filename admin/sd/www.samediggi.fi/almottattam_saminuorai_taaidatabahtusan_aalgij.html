<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74697 post-loop-1 post-parity-odd post-entry-last single-big with-slider post-74697 post type-post status-publish format-standard has-post-thumbnail hentry category-saminuorai-taaidatabahtus category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/24/almottattam-saminuorai-taaidatabahtusan-aalgij-2/?lang=an" rel="bookmark" title="Permanent Link: Almottâttâm Säminuorâi taaiđâtábáhtusân aalgij">Almottâttâm Säminuorâi taaiđâtábáhtusân aalgij			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Säminuorâi taaiđâtábáhtusân puáhtá almottâttâđ 24.–31.3.2023 koskâsii ääigi Webropol -ohjelm peht.</strong> Almottâttâmluámáttâh sáátui já ijâstâlmij várás vuolgâttuvvoo sämikuávlu kieldâi škovláid 24.3.2023. Iäráseh pyehtih tiäđuštâllâđ luámáttuv čujottâsâst sntaidetapahtuma(at)samediggi.fi. Almottâttâm taaiđâtábáhtus lävdioovdânpyehtimáid, tyejiuásán já páájáid lekkâs ohhoost 14.</p>
<p>Säminuorâi taaiđâtábáhtus uárnejuvvoo <strong>26.–27.4.2023 Anarist</strong>, Säämi kulttuurkuávdáš Sajosist. Tábáhtus teeman láá taan ive oovdânpyehtee taiđuuh já tagareh láá ovdâmerkkân muusik, teatter, tanssâ, stand up já läävdi alne tivtâstem. Nubben teeman lii sämityeji – säminuorâi tyejeh láá uáinimnáál tábáhtus ääigi Sajosist. Oovdânpyehtee taiđuu já sämityeje puátuseh árvuštâllojeh sierâ, ahejuávhui mield.</p>
<p>Tábáhtus álgá koskoho 26.4. pargopájáiguin já lávdásteijei sound check-tärhistmijguin. Fáállun lii Siida lájukappeer-pargopáájá já toimâlâš čáitáldâhrieggee. Siida pargopáájáh láá uáivildum 7-ihásáid já tađe puárásubboid. Toos lasseen Sajosist Säämi párnáikulttuurkuávdáš Mánnu já nuorâirääđi fäälih siärvuslii taaiđâpargopáájá pirâsfáádást. Mánnu já nuorâirääđi taaiđâpargopáájá lii 5.-luokkaláid já tađe puárásubboid. Koskoho ehidist ličij algâvuáváámij mield disco Anarist, mutâ taat äšši visásmuvá maŋeláá.</p>
<p>Tuorâstâhiiđeed 27.4. lii majemuš sound check. Jieš tábáhtus lii algâlávt vuávájum tijme 10–12.30, tast maŋa lii purâdem, palhâšuumij jyehim já konsert, mon maŋa vyelgim pááikán tijme 15.00. Peeivi ääigi lii máhđulâš uápásmuđ tyejiuásán puáttám tuojijd sierâ čáitáldâhsaajeest.</p>
<p>Sämitigge máksá uásálistei maađhijd já táárbu mield ijâstâllâm.</p>
<p><strong>Ohjelm algâvuávám:</strong></p>
<p>Koskokko 26.4.<br/>
13 Sound check ohjelm mield, Sajos<br/>
13-17 Purâdem juávhui mield<br/>
13–18 Pargopáájáh já čáitáldâhrieggeeh juávhui mield, Siida<br/>
15–18.30 Pargopáájáh juávhui mield, Sajos<br/>
18–21 Algâväridem disco, Aanaar</p>
<p>Tuorâstâh 27.4.<br/>
8–9 Iiđeedpittá<br/>
13 Sound check ohjelm mield, Sajos<br/>
10–12.30 Taaiđâtábáhtus<br/>
12.30–14.00 Purâdem, raati čokkân<br/>
14.00 Palhâšuumij jyehim já konsert<br/>
15.00 Pááikán vyelgim</p>
<p><strong>Lasetiäđuh:</strong><br/>
Miia Ruokojärvi<br/>
miia.ruokojarvi(at)samediggi.fi<br/>
010 839 3169|+358 (0) 403521549</p>
<p><em>Kove: Taaiđâtábáhtus 2022. Ville-Riiko Fofonoff / Sämitigge</em></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
