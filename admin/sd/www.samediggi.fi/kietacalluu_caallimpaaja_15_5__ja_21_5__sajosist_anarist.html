<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-64601 post-loop-1 post-parity-odd post-entry-last single-big with-slider post-64601 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/04/21/kietacalluu-caallimpaaja-15-5-ja-21-5-sajosist-anarist/?lang=an" rel="bookmark" title="Permanent Link: Kietâčalluu čäällimpáájá 15.5. já 21.5. Sajosist Anarist">Kietâčalluu čäällimpáájá 15.5. já 21.5. Sajosist Anarist			<span class="post-format-icon minor-meta"/>	</a></h1></header><div class="entry-content" itemprop="text">
<p>Oopâ rähtiđ jieijâd mainâsist elleekovekietâčalluu, oovdeb hárjánem ij taarbâš leđe.</p>



<p><strong>Siskáldâs</strong>: mii lii elleekovekietâčalluu čäällim, kietâčalluu formaat, hárjuttâspargopitáh já kietâčällee koskâvuotâ čaittâlmân jna.</p>



<p><strong>Äigi</strong>: Uási 1 pasepeeivi 15.5. tme 11-17, uási 2 lávurduv 21.5. tme 10-15.</p>



<p>Stivrejeijen Sakari Maliniemi. Páájá lii uáivildum nuoráid já rävisulmuid, mieldi váldojeh enâmustáá 12 olmožid. Páájá tuálloo suomâkielân já tot lii uásálisteid nuuvtá. Máhđulâšvuotâ uásálistiđ meid káidusin.</p>



<p><strong>Almottât mieldi</strong> majemustáá 6.5.2022 <a href="mailto:tarja.porsanger@samediggi.fi" target="_blank" rel="noreferrer noopener">tarja.porsanger@samediggi.fi</a>.</p>



<p>Ohtsâštave-eennâmlâš kietâčalluu čäällimtábáhtus NORTHERN SCRIPT ocá tave-eennâmlijd, 18-29 ihásijd nuorâid, kiäh láá perustum kietâčalluu čälimist.</p>



<p>Säminuorah pyehtih uásálistiđ kiišton jieijâs eenikielân, teeman lii <strong> TEMPTATION. </strong>Elleekovekietâčalluu kalga vuolgâttiđ 22.8.2022 räi čujottâsân <a href="mailto:tarja.porsanger@samediggi.fi" target="_blank" rel="noreferrer noopener">tarja.porsanger@samediggi.fi</a>. Lasetiäđuh Northern Script-kietâčaalâtábáhtusâst čujottâsâst <a href="http://www.nosi.fi" target="_blank" rel="noreferrer noopener">www.nosi.fi</a>!</p>



<p>Algâaalmugij elleekovekuávdáš Skábma/Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
