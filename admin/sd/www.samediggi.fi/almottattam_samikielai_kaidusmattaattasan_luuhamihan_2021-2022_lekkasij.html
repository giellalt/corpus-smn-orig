<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-53767 post-loop-1 post-parity-odd post-entry-last single-big  post-53767 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/02/10/almottattam-samikielai-kaidusmattaattasan-luuhamihan-20212022-lekkasij/?lang=an" rel="bookmark" title="Permanent Link: Almottâttâm sämikielâi káidusmáttááttâsân luuhâmihán 2021–2022 lekkâsij">Almottâttâm sämikielâi káidusmáttááttâsân luuhâmihán 2021–2022 lekkâsij			<span class="post-format-icon minor-meta"/>	</a></h1></header><div class="entry-content" itemprop="text">
<p>Almottâttâm Sämikielâi káidusmáttááttâs piiloothaavâ máttááttâsân luuhâmihán 2021–2022 lii lekkâsâm. Almottâttâm máttááttâsân tahhoo šleđgâlii Webropol-luámáttuvváin. Almottâttâm kuáská uđđâ uáppeid já uáppeid, kiäh juátkih haavâ máttááttâsâst.</p>



<div class="wp-block-image"/>



<p>Almottâttâm puáhtá toohâđ máttááttâs uárnejeijee, rehtor tâi huolâtteijee. Talle ko huolâtteijee taha almottâttâm, te mij tuáivup, ete huolâtteijee lii ohtâvuođâst uáppee škoovlân, já muštâl, ete uáppest lii haalu já máhdulâšvuotâ uásálistiđ sämikielâ káidusmáttááttâsân. Máttááttâsân kalga almottâttâđ 31.3.2021 räi.</p>



<p>Káidusmáttááttâshaahâ fáálá sämikielâ (anarâš-, nuorttâlâš- tâi orjâlâškielâ) vuáđumáttááttâs tâi luvâttâhškovlim tievâsmittee sämikielâ máttááttâs 2 ot sämiuáppeid, kiäh láá sämmilij päikkikuávlu ulguubeln. Meid ovdâmáttááttâs uáppeeh pyehtih uásálistiđ haavâ máttááttâsân. Haahâ ij faalâ máttááttâs rävisulmuid. Sämikielâ ij taarbâš mättiđ ovdiist vâi puáhtá uásálistiđ máttááttâsân. Máttááttâsjuávhuh ráhtojeh jyehi sämikielân sierâ nuuvt, ete uáppei luokka- já kielâtääsi váldoo huámmášumán. Máttááttâs uárnejuvvoo máhđulâšvuođâi mield tienuuvt, ete kielâin já juávhuin lává ucemustáá kyehti uáppee.</p>



<p>Vääldi huámmášumán, ete Oulu, Ruávinjaargâ, Jyväskylä já Helsig kaavpugeh uárnejeh orjâlâškielâ máttááttâs aldamáttááttâssân. Jis tun halijdah máttááttâsân, te vääldi ohtâvuođâ jieijâd škoovlâ rehtorân tái kaavpug škovlâvirgádâhân!</p>



<p>Almottâttâmluámáttuvah láá sierâ uđđâ  já juátkoo uáppeid. Mij táttup, ete tevdivetteđ sierâ luámáttuv jyehi uáppee puotâ.</p>



<ul><li><a href="https://link.webropolsurveys.com/S/3E8ADFBE2F6446B2">Almottâttâmluámáttâh juátkoo uáppeid</a></li><li><a href="https://link.webropolsurveys.com/S/1BDB0DC53DCE2B7A">Almottâttâmluámáttuv uđđâ uáppeid</a></li></ul>



<p><a href="https://www.saamenetaopetus.com/">Sämikielâi káidusmáttááttâs piiloothaahâ</a> lii haahâ, mon Ucjuv kieldâ joođeet já Sämitigge koordinist, já mii juátkoo 2023 kiđđâluuhâmpaje loopâ räi. Máttááttâs- já kulttuurministeriö ruttâd haavâ. Ton ulmen lii faallâđ sämikielâ káidusmáttááttâs kyehti okkotijme verd vuáđuškoovlâ já nube tääsi uáppeid sämmilij päikkikuávlu ulguubel.</p>



<h4 class="wp-block-heading" id="h-pu-ttee-t-b-htusah"><strong>Puáttee tábáhtusah</strong></h4>



<p>Sämikielâi káidusmáttááttâshaahâ uárnee njuhčâmáánu ääigi infotilálâšvuođâ máttááttâs uárnejeijeid já vaanhimijeehid káidusmáttááttâsân uásálistee já ääšist perustum vaanhimáid. Munealmottâttâm tilálâšvuođáid ij váttoo.</p>



<p><strong>Sämikielâi káidusmáttááttâs – puátteevuođâ huksim</strong><br/>Tieđettemtilálâšvuotâ máttááttâs uárnejeijeid<br/>ko 17.3.2021 tme 17.00–17.30<br/>Servâmliŋkkâ: <a href="https://teams.microsoft.com/l/meetup-join/19%3ameeting_ZjA1MDliZjItNzYyMi00YTRiLTljODItNTM4ZWYzNGRlNjFh%40thread.v2/0?context=%7b%22Tid%22%3a%22dc008ff1-3041-4d3b-a0ff-733094b806c0%22%2c%22Oid%22%3a%22e7bcb605-6899-46d4-9532-fdb72ce866a0%22%7d" target="_blank" rel="noreferrer noopener">Seervâ čuákkimân spokkâlmáin täst</a>.</p>



<p><strong>Sämikielâi káidusmáttááttâs vaanhimijeehid</strong><br/>ko 24.3.2021 tme 18.00–18.30<br/>Servâmliŋkkâ: <a href="https://teams.microsoft.com/l/meetup-join/19%3ameeting_YjRlNTY0OGQtMjlmYS00MWM0LTk1NjktZWZjZGQ1MTQwOTZk%40thread.v2/0?context=%7b%22Tid%22%3a%22dc008ff1-3041-4d3b-a0ff-733094b806c0%22%2c%22Oid%22%3a%22e7bcb605-6899-46d4-9532-fdb72ce866a0%22%7d" target="_blank" rel="noreferrer noopener">Seervâ čuákkimân spokkâlmáin täst</a></p>



<p><strong>Tiervâpuáttim mieldi sämikielâi káidusmáttááttâsân!</strong></p>



<h4 class="wp-block-heading" id="h-laseti-uh"><strong>Lasetiäđuh</strong>:</h4>



<p>Hanna Helander, proojeekthovdâ  <br/>hanna.helander(at)edu.utsjoki.fi, 040 7012 094 </p>



<p>Unna-Maari Pulska, hahâkoordinaattor<br/>unna.pulska(at)samediggi.fi, 040 6145 949</p>



<p>Arla Magga, hahâkoordinaattor <br/>arla.magga(at)samediggi.fi, 040 1985 033</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
