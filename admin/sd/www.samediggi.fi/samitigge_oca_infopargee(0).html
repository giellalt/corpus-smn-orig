<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-56502 post-loop-1 post-parity-odd post-entry-last single-big with-slider post-56502 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/05/10/samitigge-oca-infopargee/?lang=an" rel="bookmark" title="Permanent Link: Sämitigge ocá INFOPARGEE">Sämitigge ocá INFOPARGEE			<span class="post-format-icon minor-meta"/>	</a></h1></header><div class="entry-content" itemprop="text">
<p>Meriáigásii olespiäiválii pargokoskâvuotân 1.6. – 31.8.2021. Saijoos infopargee pargoid kuleh äššigâspalvâlem, uápistemrieggeeh, vahtâmiäštár pargoh, čuákkimij já tábáhtusâi ornimáid kullee pargoh sehe raavâdviäsust išedem já táárbu mield tiilij putesin toollâm. Siäđusvuáđustâslâš tohálâšvuotâvátámâššân lii pargo vaattâm škovliittâs já sämikielâ táiđu (asâttâs 1727/95). Njyebžilis eŋgâlâskielâ táiđu lii velttidmettum, eres kielâtáiđu hiättun.</p>



<p>Pargo miänástuvvee hoittám išedeh pargohárjánem äššigâspalvâlempargoin, jiešráđálâšvuotâ já njyebžilvuotâ sehe šiev vuáruvaikuttâstááiđuh. Hygienia- já juvâstâhvyebdimpassi annoo hiättun. Pargoost lii 1 mánuppaje keččâlemäigi. Pargokoskâvuotâ juátkoo máhđulávt čohčuv. Pälkki miärášuvá Sämitige pálkkááttemvuáháduv vátávâšvuođâtääsi VI/III mield, vuáđupälkki 1881,00 eurod/mp, mon lasseen máksojeh 24 %:n sämikuávlu lase já pargohárjánem mield miärášuvvee hárjánemlaseh. </p>



<p>Ucâmušâid lahtosijdiskuin kalga toimâttiđ čujottâsân <a href="https://www.sympahr.net/public/pq.aspx?1a7dc5db">https://www.sympahr.net/public/pq.aspx?1a7dc5db</a> majemustáá 14.5.2021 räi. Lasetiäđuid pargoost addel markkânistemhovdâ Katariina Guttorm, puh. 010 839 3109. Sämitiigán já sämikulttuurkuávdáš Sajosân puáhtá uápásmuđ čujottâsâin <a href="https://www.samediggi.fi/">www.samediggi.fi</a> já <a href="https://www.sajos.fi/">www.sajos.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
