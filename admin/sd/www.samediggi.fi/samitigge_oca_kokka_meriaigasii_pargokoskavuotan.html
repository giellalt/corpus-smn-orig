<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-68300 post-loop-1 post-parity-odd post-entry-last single-big with-slider post-68300 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/08/24/samitigge-oca-kokka-meriaigasii-pargokoskavuotan/?lang=an" rel="bookmark" title="Permanent Link: Sämitigge ocá kokkâ meriáigásii pargokoskâvuotân">Sämitigge ocá kokkâ meriáigásii pargokoskâvuotân			<span class="post-format-icon minor-meta"/>	</a></h1></header><div class="entry-content" itemprop="text"><p>Aanaar markkânân Juvduujuv riidon huksejum säämi kulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>
<p>Mij uuccâp Saijoos kähvi-raavâdviäsu Čaijun irâtteijeeluándulii, jiešráđálii, positiivlii, njyebžilis já áámmáttáiđulii sehe šiev vuáruvaikuttâstááiđuid omâsteijee já streesi kierdee kookâ meriáigásii pargokoskâvuotân ive loopâ räi. Pargo álgá sopâmuš mield nuuvt jotelávt ko máhđulâš.</p>
<p>Sämitigge almoot taan meriáigásii pargokoskâvuođâ ääigi uuccâmnáál kookâ tuáistáážân vyeimist orroo pargokoskâvuođâ, te taat lii pyeri tilálâšvuotâ pargoost perustum ulmui uápásmuđ kähvi-raavâdviäsu Čaiju kookâ toimâkován sehe toimâsuárgán.</p>
<p>Maaŋgâpiälásiih pargoh aneh sistees piäiválii peivimáállás vuávám já mälistem, čuákkimfaalâdmij vuávám já olášuttem oovtâst raavâdviäsupargein, tukkutiilámijd sehe kievkkântiilij já -piergâsij putesintoollâm, äššigâspalvâlem já raavâdviäsu eres almolijd pargoid.</p>
<p>Occein mij tuáivup paargon hiäivulii škovlimtuáváá, tuárvi kuhes pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 8–16 (36,15 t/okko).</p>
<p>Tohálâšvuotâiähtun lii pargo vaattâm hiäivulâš škovlim já sämikielâ táiđu (asâttâs 1727/95). Pargo miänástuvvee hoittám váátá šiev sämikulttuur tubdâm.</p>
<p>Mij faallâp tunjin jiešráđálii já maaŋgâpiälálii pargo sehe hävskis juávhu tuu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/II miäldásávt (2017,90 e/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Lasetiäđuid pargoost addel markkânistemhovdâ Katariina Guttorm 010 839 3109.</p>
<p>Ucâmušâid lahtosijdiskuin kalga vuolgâttiđ čujottâsân <a href="https://www.sympahr.net/public/pq.aspx?86eff48c">https://www.sympahr.net/public/pq.aspx?86eff48c</a> majemustáá 7.9.2022</p>
<p>Lasetiäđuh Sajosist já Sämitiggeest láá nettisiijđoin www.sajos.fi já www.samediggi.fi</p>
<p>Anarist 24.8.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
