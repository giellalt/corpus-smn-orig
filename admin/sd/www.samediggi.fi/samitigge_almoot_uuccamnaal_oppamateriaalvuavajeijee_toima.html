<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-7051 post-loop-1 post-parity-odd post-entry-last single-big with-slider post-7051 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/01/21/samitigge-almoot-uuccamnaal-oppamateriaalvuavajeijee-toima/?lang=an" rel="bookmark" title="Permanent Link: Sämitigge almoot uuccâmnáál oppâmateriaalvuávájeijee toimâ">Sämitigge almoot uuccâmnáál oppâmateriaalvuávájeijee toimâ			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál oppâmateriaalvuávájeijee meriáigásâš toimâ. Oppâmateriaalvuávájeijee pargoid kuleh ei. oppâmateriaalprojektij jođettem-, valmâštâllâm- já toimâttempargoh, uásálistem ihásii budjet já oppâmateriaalprojektij valmâštâlmân já olášutmân.</p>
<p>Sämitigge almoot uuccâmnáál<br/>
<strong>OPPÂMATERIAALVUÁVÁJEIJEE MERIÁIGÁSÂŠ TOIMÂ</strong></p>
<p>Pargo álgá 1.3.2018 teikâ sopâmuš mield já pištá 31.12.2018 räi. Oppâmateriaalvuávájeijee pargosaje lii Sajosist, Anarist. Oppâmateriaalvuávájeijee pargoid kuleh ei. oppâmateriaalprojektij jođettem-, valmâštâllâm- já toimâttempargoh, uásálistem ihásii budjet já oppâmateriaalprojektij valmâštâlmân já olášutmân.</p>
<p>Asâttâs miäldásâš tohálâšvuotâiähtun lii pargo vaattâm škovlim já lasseen váttoo sämikielâ táiđu (sämitiggeest adelum asâttâs 1727/1995). Pargo miänástuvvee hoittám váátá šiev sämikielâ kirjálii já njálmálii mättim, máttááttâssyergi tubdâm já kiärgusvuođâid ovdediđ digitaallij materiaalij pyevtittem. Pargo tahhoo iänááš šleđgâlij toimâttâhohjelmijguin, te tai šiev haldâšem lii iähtun pargoi hoittáámist.</p>
<p>Pälkki meriduvvoo Sämitige pálkkááttemvuáháduv vátávâšvuotâtääsi I já ton IV luoka mield (vuáđupälkki 2 466,87 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Ucâmušâid škovlim- já pargotuođâštusâiguin kalga toimâttiđ Sämitige čäällimkoodán 15.2.2018 tme 16.00 räi čujottâsân Sajos, 99870 Aanaar.</p>
<p>Lasetiäđuid tooimâst adelává škovlimčällee Ulla Aikio-Puoskari 010 839 3112 já oppâmateriaalčällee Hannu Kangasniemi, puh 050 3641 385. Sämitige tooimân puáhtá uápásmuđ internetčujottâsâst www.samediggi.fi.</p>
<p><strong>Anarist 04.01.2018 Sämitigge/ škovlim- já oppâmateriaallävdikodde</strong></p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
