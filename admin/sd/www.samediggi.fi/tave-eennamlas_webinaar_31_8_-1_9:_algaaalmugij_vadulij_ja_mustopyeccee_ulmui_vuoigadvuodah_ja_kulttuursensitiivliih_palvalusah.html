<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-58957 post-loop-1 post-parity-odd post-entry-last single-big with-slider post-58957 post type-post status-publish format-standard has-post-thumbnail hentry category-sosiaal-ja-tiervasvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/08/26/tave-eennamlas-webinaar-31-8-1-9-algaaalmugij-vadulij-ja-mustopyeccee-ulmui-vuoigadvuodah-ja-kulttuursensitiivliih-palvalusah/?lang=an" rel="bookmark" title="Permanent Link: Tave-eennâmlâš webinaar 31.8.–1.9: Algâaalmugij vádulij já muštopyeccee ulmui vuoigâdvuođah já kulttuursensitiivliih palvâlusah">Tave-eennâmlâš webinaar 31.8.–1.9: Algâaalmugij vádulij já muštopyeccee ulmui vuoigâdvuođah já kulttuursensitiivliih palvâlusah			<span class="post-format-icon minor-meta"/>	</a></h1></header><div class="entry-content" itemprop="text">
<p>Tiervâpuáttim tave-eennâmlii webinaarân, mast vuáijup algâaalmugij vádulij já muštopyeccei ulmui vuoigâdvuođáid sehe kielâ- já kulttuurpirrâs huámmášumán väldee palvâlusâi falâldâhân kuávlust.</p>



<p><strong>Seminaar, mii tuálloo 31.8.</strong> <strong>–1.9.2021, lii nuuvtá já ávus puohháid, kiäid fáddá kiäsut. Toos kalga almottâttâđ</strong>. Seminaar lii eŋgâlâskielâlâš já tot tulkkojuvvoo tavesämikielân.</p>



<p>Almottâttâm já tábáhtus tiäđuh:</p>



<p><a href="https://nordicwelfare.org/fi/evenemang/verkkoseminaari-indigenous-peoples-language-culture-and-life-cycle/">Indigenous peoples: language, culture, and life cycle (Tave-eennâmlâš pyereestvaijeemkuávdáš) </a></p>



<p>Tilálâšvuotâ lii uási Suomâ tave-eennâmlii ministerrääđi saavâjođettempaje. Seminaar uárnejuvvoo Tave-eennâmlii pyereestvaijeemkuávdáá vuálásii tave-eennâmlii dementiaviärmáduv já vádulâšsyergi tave-eennâmlii oovtâstpargorääđi oovtâstpargon. Uárnejeijen tuáimih sosiaal- já tiervâsvuođâministeriö, Tiervâsvuođâ já pyereestvaijeem lájádâs (THL), Sämitigge, Sámisoster, vádulij ulmui vuoigâdvuođâi ráđádâllâmkodde (VANE) já Olmoošvuoigâdvuotâkuávdáš.</p>



<p>Lieggâsávt tiervâpuáttim!</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
