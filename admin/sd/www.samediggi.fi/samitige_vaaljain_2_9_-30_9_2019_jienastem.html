<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-34490 post-loop-1 post-parity-odd post-entry-last single-big with-slider post-34490 post type-post status-publish format-standard has-post-thumbnail hentry category-uddaseh-an category-vaaljalavdikode-tiadattasah" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/09/03/samitige-vaaljain-2-9-30-9-2019-jienastem/?lang=an" rel="bookmark" title="Permanent Link: Sämitige vaaljâin 2.9.-30.9.2019 jienâstem">Sämitige vaaljâin 2.9.-30.9.2019 jienâstem			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Valjâäššikirjeh láá pieijum poostân kirjejum reivân jyehi jienâstemvuoigâdvuođâlâžân vuossaargâ 2.9.2019. Kirjejum reivâ lii árvupostâ, et jienâsteijee kalga jieš viežžâđ tom jieijâs postâtoimâsaajeest, ko lii finnim almottâs poostâst.</strong></p>
<p>Vaaljâin jienâstem tábáhtuvá nuuvt, et jienâsteijee maaccât valmâšin maksum já tevdum vuolgâttâskovertist kirjejum reivân poostâ pehti jieijâs vuáláčäällim vuolgâttâsreei­vâ já valjâkovertân toppum valjâliipu.</p>
<p>Valjâäššikiirjijd kalga pieijâđ poostân nuuvt puorijn aaigijn, et toh kiergâneh Anarân <strong>majemustáá 30.9.2019</strong> ovdil jienâirekinistem algâttem. Taan äigimudo; <strong>30.9.2019 tijme 18.00 </strong>maŋa puáttee valjâäššikiirjijd valjâlävdikodde ij pyevti väldiđ vuotân jienâirekinistmist.</p>
<p>Poostân pieijâm sajan puáhtá jienâsteijee meiddei macâttiđ valjâäššikirjijdis persovnlávt virgeääigi <strong>16.9. – 27.9.2019 </strong>valjâlävdikode toimâttâhân: Sämitigge, Valjâlävdikode toimâttâh, čujottâs: Sämikulttuurkuávdáš Sajos, Menesjärventie 2 A, 99870 Aanaar.</p>
<p>Sämmilij päikkikuávlust orroo lájádâsâin tipšomnáál ulmuuh, sehe tagareh pääihist tipšomnáál ulmuuh, kiäh iä mudoi pastaččii jienâstiđ, uážžuh táárbu mield išedeijee tipšosaajeest jienâstem várás. Ääšist kalga väldiđ ohtâvuođâ valjâlävdikode toimâttâhân jo-uv puhelin tâi šleđgâpoostâ peht.</p>
<p>Valjâpeeivi jienâstem ij uárnejuu ive 2019.</p>
<p><strong><a href="https://www.samediggi.fi/2019/08/09/valjalavdikodde-lii-rahtam-iavtukkasluvattallam-valjaid-2019/?lang=an">Keejâ iävtukkâsluvâttâllâm täst</a>.</strong></p>
<p>Sämitige vaaljah toimâttuvvojeh 2.9. – 30.9.2019. Vaaljâin väljejuvvojeh 21 jesânid já nelji värijeessân sämitige toimâpajan 2020 – 2023. Jienâsteijee finnee valjâäššikiirjijd kirjejum vuolgâttâssân postâčujottâsân, mon sun lii almottâm aalmugtiäđoid 31.12.2018 räi.</p>
<h5><strong>Lasetiäđuh</strong></h5>
<p>Sämitige valjâlävdikodde<br/>
Sämikulttuurkuávdáš Sajos<br/>
Menesjärventie 2A<br/>
99870 Aanaar</p>
<p>+358 10 839 3120, +358 10 839 3127<br/>
vaalit(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
