<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-23206 post-loop-1 post-parity-odd post-entry-last single-big with-slider post-23206 post type-post status-publish format-standard has-post-thumbnail hentry category-nuorah category-saminuorai-taaidatabahtus category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/02/26/anna-lumikivi-aalgij-taaidatabahtuspargen/?lang=an" rel="bookmark" title="Permanent Link: Anna Lumikivi aalgij taaiđâtábáhtuspargen">Anna Lumikivi aalgij taaiđâtábáhtuspargen			<span class="post-format-icon minor-meta"/>	</a></h1></header><div class="entry-content" itemprop="text"><p>Säminuorâi taaiđâtábáhtus ornim vuálgá tääl tuođâst joton. Nuorttâkielâlâš musikkár Anna Lumikivi lii álgám taaiđâtábáhtuspargen škovlim- já oppâmaterialtoimâttuvvâst. Taaiđâtábáhtus uárnejuvvoo Anarist Saijoosist cuáŋuimáánu 10.-11. peeivijn, teeman lii teatter já muštâlem maaŋgah häämih.</p>
<p>Tábáhtusâst väljejuvvojeh säminuorâi ovdâsteijeeh riijkâ tääsi Teatris-tábáhtusân, mii uárnejuvvoo Jyväskyläst vyesimáánust. Toos lasseen palhâšuvvojeh pyeremuuh muštâleijeeh. Muštâlem häämih pyehtih leđe jieškote-uvlágán sänitaiđuu häämih sehe juáigus, livđe já le´udd.</p>
<p>Taaiđâtábáhtus lii Annan uápis jo ovdišist. – Mun lam párnážin uásálistám kiišton já ton maŋa lam kuohtii porgâm tábáhtus tuámárin já ohtii jođetteijen, muštâl Anna. – Lii hävski peessâđ orniđ Säminuorâi taaiđâtábáhtus, mast láá nuuvt kuhes ärbivyevih já mast lii lamaš nuuvt stuorrâ merhâšume sämikuávlu párnáid já nuoráid – nuuvtko meiddei munjin-uv.</p>
<p>Tábáhtusân almottem lekkâs forgâ Webropolist. Čuávu Sämitige nettisiijđoid, tábáhtus jieijâs Facebook-siijđoid já uásálist!</p>
<p>Riijkâ tääsi Teatris-tábáhtus njuolgâdusah láá tääbbin: <a href="https://nuorikulttuuri.fi/wp-content/uploads/sites/12/saannot-teatris-2019.pdf">https://nuorikulttuuri.fi/wp-content/uploads/sites/12/saannot-teatris-2019.pdf</a></p>
<p> </p>
<p><strong>Ohtâvuotâtiäđuh</strong></p>
<p>anna.lumikivi(at)samediggi.fi</p>
<p>puh. 010 8393 174 da 040 684 1957</p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
