<html>
  <body>
    <div class="template-page content  av-content-full alpha units">
      <div class="post-entry post-entry-type-page post-entry-39404">
        <div class="entry-content-wrapper clearfix">
<div style="padding-bottom:10px; " class="av-special-heading av-special-heading-h1  blockquote modern-quote  avia-builder-el-2  el_before_av_one_half  avia-builder-el-first  "><h1 class="av-special-heading-tag " itemprop="headline">Säämi aalmugpeivi 6.2.2023</h1><div class="special-heading-border"><div class="special-heading-inner-border"/></div></div>
<div class="flex_column av_one_half  flex_column_div av-zero-column-padding first  avia-builder-el-3  el_after_av_heading  el_before_av_one_half  " style="border-radius:0px; "><div style=" margin-top:0; margin-bottom:30px;" class="hr hr-custom hr-left hr-icon-no   avia-builder-el-4  el_before_av_textblock  avia-builder-el-first "><span class="hr-inner  inner-border-av-border-thin" style=" width:100%; border-color:#098a8d;"><span class="hr-inner-style"/></span></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><h4 class="post-title entry-title "><a title="Permanent Link: Säämi aalmugpeivi ávuduvvoo 6.2. – Sämitige tooimân piäsá uápásmuđ Anarist" href="https://www.samediggi.fi/2023/01/30/saami-aalmugpeivi-avuduvvoo-6-2-samitige-tooiman-piasa-uapasmud-anarist/?lang=an" rel="bookmark">Säämi aalmugpeivi ávuduvvoo 6.2. – Sämitige tooimân piäsá uápásmuđ Anarist</a></h4>
<p><strong>Sämitige maaŋgâpiälásii tooimân piäsá uápásmuđ Säämi kulttuurkuávdáš Sajosist Anarist Sämitige ávus uuvsâi peeivi.</strong></p>
<p>Sämitige ávus uuvsâi peivi álgá Saijoos auditoriost tme 9.45 Sämitige saavâjođetteijee aalmugpeeivi tiervâttâssáin. Sämitige muusikkuávdáš, párnáikulttuurkuávdáš Mánnu já elleekovekuávdáš Skábma västideh peeivi ohjelmist. Sämitigge fáálá kuosijd juhlekäähvi já Saijoos raavâdviäsu Čaijust puáhtá uástiđ juhlepeivimáállás. Pääihi alne lii meid máhđulâš uásálistiđ vuárbumân, mast puáhtá vyeittiđ kyehti liipu Ijâttes ijjâ -festivaalân. Tilálâšvuotâ lii puohháid ávus.</p>
<p><strong><a href="https://www.samediggi.fi/2023/01/30/saami-aalmugpeivi-avuduvvoo-6-2-samitige-tooiman-piasa-uapasmud-anarist/?lang=an">Ohjelm&gt;&gt;</a></strong></p>
</div></section></div><div class="flex_column av_one_half  flex_column_div av-zero-column-padding   avia-builder-el-6  el_after_av_one_half  avia-builder-el-last  " style="border-radius:0px; "><section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p/>
</div></section></div></div>
      </div>
    </div>
    <div class="template-page content  av-content-full alpha units">
      <div class="post-entry post-entry-type-page post-entry-39404">
        <div class="entry-content-wrapper clearfix">
<div class="flex_column av_one_half  flex_column_div av-zero-column-padding first  avia-builder-el-9  el_before_av_one_half  avia-builder-el-first  " style="border-radius:0px; "><section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p/>
</div></section></div><div class="flex_column av_one_half  flex_column_div av-zero-column-padding   avia-builder-el-11  el_after_av_one_half  avia-builder-el-last  " style="border-radius:0px; "><div style=" margin-top:0; margin-bottom:30px;" class="hr hr-custom hr-left hr-icon-no   avia-builder-el-12  el_before_av_textblock  avia-builder-el-first "><span class="hr-inner  inner-border-av-border-thin" style=" width:100%; border-color:#8e4b4b;"><span class="hr-inner-style"/></span></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Säämi aalmugpeivi ávuduvvoo jyehi ive kuovâmáánu 6. peeivi. Ávutuáluh uárnejuvvojeh talle ärbivuáválávt Sämieennâm jieškote-uv kuávluin já tááláá ääigi meid Sämieennâm ulguubeln.</p>
<p>Säämi aalmugpeivi lii ohtâ sämmilij liputtempeivi. Juhlepeivin aalmugpeivi lii vala nuorâ, tastko syemmilii almenáákán tot merkkejui eskân ive 2004. Aalmugpeeivist meridui kuittâg jo ive 1992, já juhlepeeivi historjá uulât paijeel čyeđe ive keččin, ihán 1917. Talle Taažâ Ruándimist uárnejui vuossâmuš tave-eennâmlâš sämičuákkim, mon ulmen lâi suogârdâllâđ sämmilij eellimmáhđulâšvuođâid já väldiđ pele sämmiláid kyeskee koččâmuššáid.</p>
<p>Sämmilâštiätu máttááttâsân já ulmuid, kiäh láá perustum: <a href="http://www.oktavuohta.com/">www.oktavuohta.com</a>. Siijđoh láá tuáistáážân suomâkielân.</p>
</div></section></div></div>
      </div>
    </div>
    <div class="template-page content  av-content-full alpha units">
      <div class="post-entry post-entry-type-page post-entry-39404">
        <div class="entry-content-wrapper clearfix">
<!--close column table wrapper. Autoclose: 1 -->
</div>
      </div>
    </div>
    <div class="template-page content  av-content-full alpha units">
      <div class="post-entry post-entry-type-page post-entry-39404">
        <div class="entry-content-wrapper clearfix">
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><h3 class="font_8" style="text-align: center;">Pyeri säämi aalmugpeivi puohháid!<br/>
Šiõǥǥ saaʹmi meersažpeiʹvv pukid!<br/>
Buori sámi álbmotbeaivvi buohkaide!</h3>
</div></section>
</div>
      </div>
    </div>
    <div class="template-page content  av-content-full alpha units">
      <div class="post-entry post-entry-type-page post-entry-39404">
        <div class="entry-content-wrapper clearfix">
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><blockquote>
<p class="font_8">#SámiÁlbmotbeaivi #SäämiAalmugpeivi #SaaʹmiMeersažpeiʹvv #SámiNationalDay #SaamelaistenKansallispäivä</p>
</blockquote>
</div></section>

</div>
      </div>
    </div>
  </body>
</html>
