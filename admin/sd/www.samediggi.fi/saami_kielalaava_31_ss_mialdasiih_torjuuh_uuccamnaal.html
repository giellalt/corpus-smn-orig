<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-75163 post-loop-1 post-parity-odd post-entry-last single-big with-slider post-75163 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/04/14/saami-kielalaava-31-%c2%a7-mialdasiih-torjuuh-uuccamnaal/?lang=an" rel="bookmark" title="Permanent Link: Säämi kielâlaavâ 31 § miäldásiih torjuuh uuccâmnáál">Säämi kielâlaavâ 31 § miäldásiih torjuuh uuccâmnáál			<span class="post-format-icon minor-meta"/>	</a></h1></header><div class="entry-content" itemprop="text"><p>Riehtiministeriö almoot uuccâmnáál säämi kielâlaavâ (1086/2003) 31 §:st uaivildum torjuid. Torjui várás lii taan ive kevttimnáálá ohtsis 290 000 eurod.</p>
<p>Torjuu puáhtá mieđettiđ pyereestvaijeemkuávlun, sämmilij päikkikuávlu kieldáid, servikuddijd já palgâsáid sehe laavâ 18 §:st uáivildum priivaat uásipeelijd mainâšum laavâ heivitmist šaddee sierânâs lasekoloi luávdimân. Tääl uuccâmnáál torjuuh láá uáivildum 1.1.2023 maŋa šoddâm tâi šaddee lasekoloi várás. Uuccâmäigi álgá 1.4.2023 já nohá 30.4.2023 tme 16.15. Ucâmist kiävttoo uuccâmluámáttâh. Ovdâsvástádâs ucâmuš puátimist meriääigi räi lii occest. Meriääigi maŋa puáttám ucâmušah iä valduu huámmášumán.</p>
<p>Staatâtorjui ulmen lii tuárjuđ säämi kielâlaavâ olášume luávdimáin laavâ heivitmist šaddee eromâš lasekoloid. Torjuid puáhtá mieđettiđ ei. čuávuváid olesvuođáid: jurgâlem- já tulkkumkoloh (ml. almostittemtoimâ), tieđeetmân, sajasâškoloh škovlim já kielâuápui ääigi sehe koloh, moh lohtâseh säämi kielâlaavâ heiviittem oovdedmân.</p>
<p>Lasetiäđuh riehtiministeriö siijđoin:<br/>
<a href="https://oikeusministerio.fi/saamen-kielilakiavustukset">https://oikeusministerio.fi/saamen-kielilakiavustukset</a></p>
<h4>Lasetiäđuh:</h4>
<p>Kielâtorvočällee Anne Kirste Aikio, 010 839 3124, anne-kirste.aikio(at)samediggi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
