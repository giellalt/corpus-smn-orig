<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-70009">
        <div class="entry-content-wrapper clearfix"><div style="padding-bottom:10px; " class="av-special-heading av-special-heading-h3    avia-builder-el-0  el_before_av_textblock  avia-builder-el-first  "><h3 class="av-special-heading-tag " itemprop="headline">Valjâluvâttâlmân ucâlume</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Valjâlävdikodde merkkee ive 2023 valjâluvâttâlmân taid sämmilijd, kiäh lijjii jienâvuoigâdvuođâliih Sämitige vaaljâin 2019. Puoh iärráseh kalgeh ucâluđ valjâluvâttâlmân <strong>majemustáá 31.12.2022 ovdil tme 16</strong>.</p>
<p>Valjâluvâttâlmân puáhtá ucâluđ sämitiggelaavâ 3 § 1 moomeent 1, 2 já 3 saje já 21 § vuáđuld:</p>
<ol>
<li>Tun lah jieš tâi aainâs ohtâ tuu vanhim tâi ákku tâi äijih lii oppâm sämikielâ vuossâmuš kiellân.</li>
<li>Tun lah taggaar ulmuu maajeeldpuáttee, kote lii merkkejum tuoddâr-, mecci- tâi kuálásteijeelappalâžžân eennâm-, viärukyeddim- tâi jieggâkirjeest.</li>
<li>Ohtâ tuu vanhimijn lii merkkejum tâi ličij puáhtám merkkejuđ jienâvuoigâdvuotâlâžžân säämi parlament tâi Sämitige vaaljâin.</li>
</ol>
<h4>Nuorah</h4>
<p>Meid jienâvuoigâdvuotâahan šoddâm nuorah kalgeh ucâluđ valjâluvâttâlmân tevdimáin uuccâmluámáttuv. Ive 2023 vaaljâin jienâvuoigâdvuotâahasâš lii nuorâ, kote lii tiävdám 18 ihheed majemustáá vaaljâi majemuš peeivi <strong>2.10.2023</strong>. Maaccât vuáláčallum luámáttuv tienuuvt, ete tot lii valjâlävdikoddeest majemustáá <strong>31.12.2022 ovdil tijme 16</strong>. Mij avžuuttep kevttiđ vuosâsaajeest šleđgâlijd luámáttuvâid.</p>
<h4>Uuccâmluámáttuvah</h4>
<p>Uuccâmluámáttuvah ive 2023 sämitiggevaaljâi valjâluvâttâlmân kalgeh leđe valjâlävdikode toimâttuvâst <strong>31.12.2022 ovdil tme 16</strong>. Uuccâmluámáttuv puáhtá toimâttiđ šleđgâlávt, poostâ peht tâi tooimâtmáin uuccâmluámáttuv Sämitiigán valjâlävdikode toimâttâhân. <strong>Mij avžuuttep kevttiđ vuosâsaajeest šleđgâlijd luámáttuvâid.</strong></p>
<ul>
<li><a href="https://www.samediggi.fi/vaaljah-2023/pivdem-merkkiimist-ive-2023-samitige-valjaluvattalman/?lang=an">Pivdem merkkiimist ive 2023 sämitige valjâluvâttâlmân <strong>ŠLEĐGÂLÂŠ LUÁMÁTTÂH</strong></a></li>
<li><a href="https://www.samediggi.fi/wp-content/uploads/2022/10/Pyyntomerkitsemista_smn_uusi.pdf">Pivdem merkkiimist ive 2023 sämitige valjâluvâttâlmân printtimnáál luámáttâh <strong>LUÁMÁTTÂH PRINTTIM VÁRÁS</strong></a></li>
</ul>
<h5>Šleđgâlâš uuccâmluámáttâh</h5>
<p>Tun kaavnah šleđgâlii luámáttuv <strong><a href="https://www.samediggi.fi/vaaljah-2023/pivdem-merkkiimist-ive-2023-samitige-valjaluvattalman/?lang=an">Sämitige nettisiijđoin</a></strong>. Šleđgâliih luámáttuvah kávnojeh <a href="https://www.samediggi.fi/vaaljah-2023/pivdem-merkkiimist-ive-2023-samitige-valjaluvattalman/?lang=an"><strong>anarâškielân</strong></a>, <a href="https://www.samediggi.fi/vaal-2023/raukkmos-mierkkummsest-eejj-2023-saamteegg-vaal-logstokke/?lang=nuo"><strong>nuorttâlâškielân</strong></a>, <a href="https://www.samediggi.fi/valggat-2023/bivdda-merkemis-jagi-2023-samedikki-valgalogahallamii/?lang=dav"><strong>tavesämikielân</strong></a> já <a href="https://www.samediggi.fi/vaalit-2023/pyynto-merkitsemisesta-vuoden-2023-vaaliluetteloon/"><strong>suomâkielân</strong></a>.</p>
<h5>Uuccâmluámáttuv toimâttem poostâ peht</h5>
<p>Printtii uuccâmluámáttuv <a href="https://www.samediggi.fi/wp-content/uploads/2022/10/Pyyntomerkitsemista_smn.pdf"><strong>Sämitige nettisiijđoin</strong></a> tâi pivde tom valjâlävdikode toimâttuvâst. Vuolgât vuáláčallum uuccâmluámáttuv lahtosijguin poostâ peht čujottâsân:</p>
<p><strong>Sämitige valjâlävdikodde</strong><br/>
Säämi kulttuurkuávdáš Sajos<br/>
Menesjärventie 2A<br/>
99870 INARI/AANAAR</p>
<p><strong>Lasetiäđuid ucâlum háárán puáhtá tiäđuštâllâđ syeijejum šleđgâpoostâ peht.</strong></p>
<p>Syeijejum šleđgâpostâ: <a href="https://secmail.com/send/m7jcWH7B">https://secmail.com/send/m7jcWH7B</a>, vuástáväldee: vaalit@samediggi.fi</p>
</div></section>
</div>
      </div>
    </main>
  </body>
</html>
