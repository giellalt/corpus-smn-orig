<html>
  <body>
    <div class="template-page content  av-content-small units">
      <div class="post-entry post-entry-type-page post-entry-4033">
        <div class="entry-content-wrapper clearfix">
<div class="flex_column av_one_full  flex_column_div av-zero-column-padding first  avia-builder-el-1  el_after_av_layerslider  avia-builder-el-no-sibling  " style="border-radius:0px; "><div style="padding-bottom:10px; " class="av-special-heading av-special-heading-h3    avia-builder-el-2  el_before_av_textblock  avia-builder-el-first  "><h3 class="av-special-heading-tag " itemprop="headline">Säämi kielârääđi</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p><strong>Säämi kielârääđist láá ovdâstum puoh kulmâ Suomâst sarnum sämikielâ: tavesämikielâ, aanaarsämikielâ já nuorttâsämikielâ.</strong></p>
<p>Kielârääđi pargon lii ereslasseen alnetoollâđ já ovdediđ Suomâst kevttum sämikielâid, adeliđ ravvuid já avžuuttâsâid kielâ- já nommâduvhuolâttâsân sehe terminologian lohtâseijee aašijn, ovdediđ kielâ tutkâmuš, jyehiđ tiäđu sämikielâin já uásálistiđ tave-eennâmlâš kielâohtsâšpaargon. Lasseen säämi kielârääđi addel oovtâst sämikielâ toimâttuvváin vaaljâpojijmield muštâlus sämitiigán sämikielâ kyeskee lahâasâttâs heivitmist sehe sämmilij kielâlâš vuoigâdvuođâi olášuumeest já kielâtile ovdánmist.</p>
<p><strong>Kielârääđi jesâneh vaaljâpaajeest 2020-2023</strong></p>
<p><strong>Jeessân:</strong><br/>
Ljetoff Tauno, sj.<br/>
Seurujärvi-Kari Irja, vsj.<br/>
Aikio Matti<br/>
Jääskö Neeta<br/>
Valkeapää Niko<br/>
Sara Magreta<br/>
Eriksen Kati</p>
<p><strong>Värijeessân:</strong><br/>
Harju Terhi<b><br/>
</b>Magga Arla<b><br/>
</b>Magga-Vars Petra<br/>
Seurujärvi Jussa<br/>
Pautamo Ellen<br/>
Magga Juhan-Tuommá<br/>
Lukkari Sammol</p>
<p>Kielârääđist lii tehálâš poolitlâš rooli sämikielâlâš vuoigâdvuođâi koccen já sämikielâi ovdedeijen oovtâst sämitige čäällimkoddeest tuáimee sämikielâ toimâttuvváin.</p>
<p>Tehálâš uási kielârääđi pargoost lii ohtsâšpargo säämi kielâlävdikuddijn sehe eres sämi- já ucceeblovokieláin já kielâtutkâmuššáin pargee pelijguin, moh láá ovdâm. Kotus (Päikkieennâm kielâi kuávdáš). Kielârääđist láá meiddei ovdâsteijeeh Euroop ucceeblovokielâi toimâttuv (EBLUL) Suomâ uásáduv, FIBLUL stiivrâst.</p>
</div></section></div>
</div>
      </div>
    </div>
  </body>
</html>
