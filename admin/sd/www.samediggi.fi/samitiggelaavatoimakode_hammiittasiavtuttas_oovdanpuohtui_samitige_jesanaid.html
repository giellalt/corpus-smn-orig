<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-13027 post-loop-1 post-parity-odd post-entry-last single-big with-slider post-13027 post type-post status-publish format-standard has-post-thumbnail hentry category-cuakkimeh category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/06/19/samitiggelaavatoimakode-hammiittasiavtuttas-oovdanpuohtui-samitige-jesanaid/?lang=an" rel="bookmark" title="Permanent Link: Sämitiggelaavâtoimâkode hammiittâsiävtuttâs oovdânpuohtui Sämitige jesânáid">Sämitiggelaavâtoimâkode hammiittâsiävtuttâs oovdânpuohtui Sämitige jesânáid			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitiggelaavâtoimâkode iävtuttâs sämitiggeest adelum laavâ nubásmittem várás oovdânpuohtui Sämitige jesânáid ja pargeid ovdil Sämitige čuákkim aalgâ toollum tiäđáttâstilálâšvuođâst. Iävtuttâs vuolgâttuvvoo onne celkkim várás. Ulmen lii, ete Sämitigge kietâdâl iävtuttâs porgemáánu ääigi. <span data-ccp-props="{&quot;335559740&quot;:259}"> </span></p>
<p>– Tyehin láá čovgâ ráđádâlmeh já toimâkoddeest lep juksâm maksim. Tääl Sämitigge ferttee miäruštâllâđ oovtâst siärváduváin, lii-uv máhđulâš tuhhiittiđ iävtuttâs, iätá Sämitige saavâjođetteijee Tiina Sanila-Aikio.  <span data-ccp-props="{&quot;134233279&quot;:true,&quot;335559740&quot;:259}"> </span></p>
<p>Ciälkkámušâi maŋa láá sämitiggelaavâ 9 § miäldásiih ráđádâlmeh já Sämitigge kieđâvuš ääši. Sämitigge ferttee tuhhiittiđ iävtuttâs, vâi tot ovdáničij ovdâskode kieđâvušmân.<span data-ccp-props="{&quot;335559740&quot;:259}"> </span></p>
<p>– Paijeel ihepele korrâ pargo lii tääl tyehin já mij lep juksâm oovtâ eetaap. Čuávuvááh läävhih láá  iävtuttâshammiittâsâst celkkim já Sämitige kieđâvuššâm, juátká Sämitige II saavâjođetteijee Tuomas Aslak Juuso.</p>
<p><span data-ccp-props="{&quot;335559740&quot;:259}">– </span>Ko uápásmuvá iävtuttâshammiittâsân,  lii pyeri mušteđ, ete hammiittâs lii tai ráđádâlmij puáđus já västid tom linjá, moos mij lep peessâm ráđádâlmijn, ciälkká Sämitige lahâčällee Kalle Varis.  <span data-ccp-props="{&quot;134233279&quot;:true,&quot;335559740&quot;:259}"> </span><span data-ccp-props="{}"> </span></p>
<p>Riehtiministeriö moonnâm skammâmáánust asâttâm toimâkode pargo lii vuáđudum vuáđuvaigâdvuođáid, eres vuáđulaavâ asâttâm kenigâsvuođáid já Suomâ aalmugijkoskâsijd olmoošvuoigâdvuotâkenigâsvuođáid sehe OA algâalmugij vuoigâdvuođâi julgâstusân.<span data-ccp-props="{&quot;134233117&quot;:true,&quot;134233118&quot;:true}"> </span></p>
<p><strong>Lasetiäđuh hammiittâsiävtuttâs kuávdáš iävtuttâsâin: </strong></p>
<ul>
<li>Riehtiministeriö tiäđáttâs 19.6.2018: <a href="https://oikeusministerio.fi/artikkeli/-/asset_publisher/saamelaiskarajalakitoimikunnan-esitysluonnos-lausunnolle">Saamelaiskäräjälakitoimikunnan esitysluonnos lausunnolle</a></li>
<li>Ciälkkámušpivdem já hammiittâs haldâttuv oovdânpyehtimân: <a href="https://www.lausuntopalvelu.fi/FI/Proposal/Participation?proposalId=4a99582c-a41d-4fbd-9b78-a1b77fc0da35">lausuntopalvelu.fi</a></li>
<li>Tiäđuh haavâst <a href="https://oikeusministerio.fi/hanke?tunnus=OM077:00/2017">http://oikeusministerio.fi/hanke?tunnus=OM077:00/2017</a><span data-ccp-props="{}"> </span></li>
</ul>
<p><span data-ccp-props="{&quot;134233117&quot;:true,&quot;134233118&quot;:true,&quot;335559740&quot;:259}"> </span></p>
<p><strong>Lasetiäđuh:  </strong></p>
<p>Sämitige saavâjođetteijee Tiina Sanila-Aikio, puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a> <span data-ccp-props="{&quot;134233117&quot;:true,&quot;134233118&quot;:true,&quot;335551550&quot;:6,&quot;335551620&quot;:6}"> </span></p>
<p>Sämitge II saavâjođetteijee Tuomas Aslak Juuso, puh. 040 187 1331, tuomas.juuso(at)samediggi.fi<span data-ccp-props="{&quot;134233117&quot;:true,&quot;134233118&quot;:true}"> </span></p>
<p>Vs. lahâčällee Kalle Varis, puh. 010 839 3187, kalle.varis(at)samediggi.fi<span data-ccp-props="{&quot;134233117&quot;:true,&quot;134233118&quot;:true}"> </span></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
