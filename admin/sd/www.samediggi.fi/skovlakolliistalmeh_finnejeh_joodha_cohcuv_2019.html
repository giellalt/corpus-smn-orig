<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-28253 post-loop-1 post-parity-odd post-entry-last single-big with-slider post-28253 post type-post status-publish format-standard has-post-thumbnail hentry category-nuorah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/06/04/skovlakolliistalmeh-finnejeh-joodha-cohcuv-2019/?lang=an" rel="bookmark" title="Permanent Link: Škovlâkolliistâlmeh finnejeh joođhâ čohčuv 2019">Škovlâkolliistâlmeh finnejeh joođhâ čohčuv 2019			<span class="post-format-icon minor-meta"/>	</a></h1></header><div class="entry-content" itemprop="text"><p><a href="https://www.samediggi.fi/toima/nuorah/?lang=an">Sämitige nuorâirääđi</a> já <a href="https://www.nuortenakatemia.fi/">Nuorten Akatemia</a> <a href="https://www.samediggi.fi/dihtosis-haaha/?lang=an">Dihtosis-ohtsâšhaahâ</a> lii taan kiiđâ uásild nuuhâm. Havváin tohhui sämmilâšvuotâ uápisin paješkovláid čuosâttum sämmilâšfáádá škovlâkolliistâlmij já máttáátteijeid fáádá jiečânâs máttááttâsân uáivildum vyehikorttâpaakâ vievâst.</p>
<p>Luuhâmpaje ääigi olášuttii ohtsis 59 škovlâkolliistâlmid 12 škovlâkuosijguin pirrâ eennâm. Kolliistâlmij peht juksii suulân 1400 nuorâd. Kolliistâlmeh lijjii hirmâd pivnoheh, iäge pastam olášuttiđ puoh tiilájum škovlâkolliistâlmijd resursij raajij tiet.</p>
<p>Máttáátteijeid fáádá jiečânâs máttááttâsân 5.-9.luokaid sehe nube tääsi oppâlájádâssáid čuosâttum vyehikorttâpaakâ renttejii suomâ- já ruotâkielân. Suomâkielâlii tuhháát pitá riänttusist vááijuv 700 pittád láá juohhum ovdâskulij. Vyehikorttâpaakah láá vala kuohtui kielân. Pakkâtiilám puáhtá rähtiđ čujottâsâst: <a href="http://www.nuortenakatemia.fi/kouluvierailulomakkeet">www.nuortenakatemia.fi/kouluvierailulomakkeet</a></p>
<h5>Škovlâkolliistâlmeh juátkojeh čohčuv 2019</h5>
<p>Dihtosis-haahâ juátkoo keesi 2020 räi. Sämmilâšfáádá škovlâkolliistâlmeh juátkojeh čohčuv 2019. Rekrytistep uđđâ škovlâkuosijd algâčoovčâ ääigi. Uđđâ kuosijd tuáivup fáárun haahân eromâšávt uáivikaavpug kuávlust. Haavâ nube uásist olášuttep kolliistâlmij lasseen sämmilâšvuođâ kieđâvuššee seppo-moobiilspeelâ, mon faallâp škovláid pirrâ Suomâ. Spellâ almostittoo ovdil ive 2020 aalmugpeeivi.</p>
<h5><strong>Lasetiäđuh:</strong></h5>
<p>Elli-Marja Hetta<br/>
Vs. nuorâičällee<br/>
010 839 3134, 050 382 5179<br/>
elli-marja.hetta(a)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
