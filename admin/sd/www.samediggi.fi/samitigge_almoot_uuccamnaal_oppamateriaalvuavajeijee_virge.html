<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-75287 post-loop-1 post-parity-odd post-entry-last single-big with-slider post-75287 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/04/19/samitigge-almoot-uuccamnaal-oppamateriaalvuavajeijee-virge/?lang=an" rel="bookmark" title="Permanent Link: Sämitigge almoot uuccâmnáál oppâmateriaalvuávájeijee virge">Sämitigge almoot uuccâmnáál oppâmateriaalvuávájeijee virge			<span class="post-format-icon minor-meta"/>	</a></h1></header><div class="entry-content" itemprop="text"><p>Virge tiävdoo 1.7.2023 rääjist tâi sopâmuš mield. Toimâpäikki lii Säämi kulttuurkuávdáš Sajosist, Anarist.</p>
<p>Vuávájeijee pargon lii västidiđ iänááš digitaallii oppâmateriaalpargoost, ton oovdedmist, vuáváámist já teknisii olášutmist, sehe sämikielâlii oppâmateriaal nettikäävpi toimâmist Sämitige škovlim- já oppâmateriaaltoimâttuvâst.<br/>
Toimâttuvâst pargeh ohtsis vittâ oppâmateriaalvuávájeijee, kiäi pargoin lii asâttum Sämitige pargo-oornig 41 §:st. Toimâttuv pargoin lii asâttum pargo-oornig 37–41 §:st.</p>
<p>Asâttâsân vuáđuduvvee tohálâšvuođâvátámâššân lii viirgán hiäivulâš škovlim já sämikielâ máttu (asâttâs 1727/95). Pargo šiev hoittáámist iššeed tot, ete tobdá pyereest oppâmateriaalvuáđuid, oppâmpirrâsijd, nettikävppivuáđuid já netti- já moobiilheiviittâsâid sehe meid naavcah jiečânâs porgâmân. Toos lasseen virge hoittáámist iššeed eŋgâlâskielâlij IT-syergi teermâi tubdâm.</p>
<p>Vuávájeijee pälkki miärášuvá Sämitige pälkkivuáháduv vátávâšvuotâtääsi IV/III miäldásávt (2698,37 eurod/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh. Virgeest nuávdittuvvoo kuuđâ (6) mánuppaje keččâlemäigi.<br/>
Rijjâhámásii uuccâmreeivâ lahtosijguin kalga toimâttiđ Sämitige čäällimkoodán 19.5.2023 räi <a href="https://www.vismasignforms.com/form/f8b7b876-48f5-4529-9051-1afbf2f1dc2f" target="_blank" rel="noopener">tain uuccâmluámáttuvváin (liŋkkâ lekkâs uđđâ ruuvdun)</a>.</p>
<p>Lasetiäđuid pargoost addel škovlimčällee Bigga-Helena Magga, puh. 010 839 3121<br/>
Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 19.4.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
