<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-29823 post-loop-1 post-parity-odd post-entry-last single-big with-slider post-29823 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/06/13/meriaigasas-proojeektpargee-dihtosis-samiskovlakolliistalmeh-jotkahaahan/?lang=an" rel="bookmark" title="Permanent Link: Meriáigásâš proojeektpargee Dihtosis -sämiškovlâkolliistâlmeh jotkâhaahân">Meriáigásâš proojeektpargee Dihtosis -sämiškovlâkolliistâlmeh jotkâhaahân			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá 5.8.2019 já pištá 15.3.2020 räi.</p>
<p>Dihtosis-haavâst tahhoo sämmilâšvuotâ já sämikulttuur uápisin škoovlâin. Haavâst peividuvvoo jo valmâš materiaal škovlâkolliistâlmij várás, kolliistâleh škoovlâin já ráhtoo  moobiilspellâ, mon fáddán lii sämmilâšvuotâ já mon almostiteh sämmilij aalmugpeeivi väldikodálávt Suomâ škoovlâin.</p>
<p>Proojeektpargee pargon lii Dihtosis -sämiškovlâkolliistâlmeh haavâ olášuttem já haldâšem hahâvuáváám miäldásávt oovtâstpargoost stivrimjuávhoin, nuorâičällein já Nuorten Akatemiain.</p>
<p>Pargo miänástuvvee hoittám iššeed hiäivulâš škovlim, sämikulttuur tubdâm, hárjánem vijđes amnâstuvâi haaldâšmist sehe  nahcâ jiečânâs porgâmân já oovtâstpaargon eres tuáimeiguin. Proojeektpargest váttoo sämikielâ táiđu.</p>
<p>Proojeektpargee pälkki meriduvvoo Sämitige pälkkivuáháduv vátávâšvuotâtääsi V/II mield (vuáđupälkki 2 180,06 eurod/mp). Vuáđupäälhi lasseen máksoo sämikuávlust porgâdijn 24 % sämikuávlu lase já  pargohárjánem mield miärášuvvee hárjánemlaseh.</p>
<p>Ucâmušâid tuođâštusâiguin kalga toimâttiđ sämitige čäällimkoodán 1.7.2019 tme 16.00 räi čujottâsâst   <a href="https://www.sympahr.net/public/pq.aspx?3daeb547">https://www.sympahr.net/public/pq.aspx?3daeb547</a></p>
<p>Lasetiäđuid pargoost addel vs. nuorâičällee Elli-Marja Hetta, <a href="mailto:elli-marja.hetta@samediggi.fi">elli-marja.hetta(at)samediggi.fi</a>, puh. 010 839 3134. Sämitige tooimân puáhtá uápásmuđ čujottâsâst www.samediggi.fi.</p>
<p>Anarist 13.6.2019 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
