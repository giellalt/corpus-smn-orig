<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-22727 post-loop-1 post-parity-odd post-entry-last single-big with-slider post-22727 post type-post status-publish format-standard has-post-thumbnail hentry category-kulttuur category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/02/22/sammilii-kulttuurmeriruudast-miedettum-kulttuurtorjuuh-ive-2019/?lang=an" rel="bookmark" title="Permanent Link: Sämmilii kulttuurmeriruuđâst mieđettum kulttuurtorjuuh ive 2019">Sämmilii kulttuurmeriruuđâst mieđettum kulttuurtorjuuh ive 2019			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige kulttuurlävdikodde juovij kulttuurlävdikode čuákkimist 11.-12.2.2019 Máttááttâs- já kulttuurministeriö mieđettem staatâtorjuu ihán 2019 ohtsis 176 000 € sämikielâlii kulttuur oovdedmân já sämiseervij tooimân (nk. sämmilâš kulttuurmeriruttâ), mast Ucjuv sämikirkkotuuvij paijeentolâmân 10 340 eurod. Tave-eennâmlij sämiseervij tuárjumân 15 000 €.</p>
<p>Kulttuurlävdikodde lii mieđettâm kulttuurpalhâšuumijd tubdâstâssân noonâ sämmilii kielâ, kulttuur já kulttuuräärbi, ärbivuáválij iäláttâsâi eellimvuáimálâšvuođâ ovdedeijen já tobdosin tohâmist. Eellimpargo -kulttuurpalhâšume uážžooh lává Inkermaria Hetta Vuáčust já Antti Oula Juuso Iänuduvâst. Kuohtuuh uážžuv 3000 € stuárusii palhâšume.</p>
<p>Oppeet puáhtá pahudiđ, ete ucâmušâi tääsi lâi olluv, mii muštâl, ete sämitaaiđâ já kulttuur eelih vuáimálii uđâsmittem ääigi. Siämmáá ääigi jyehimnáál kulttuurmeriruuđâ meeri lii pissoom siämmážin.</p>
<p>Ive 2019 ávuduvvoo OA algâaalmugij kielâi ihe. Teemaive ulmen lii pajediđ oovdân maailm algâaalmugij kielâi tile. Kulttuurlävdikodde halijdij movtijdittiđ jo kukken orroo čäällimhaavâi valmâšin finniimân, seervij tooimâ aktivistem sehe kulttuuräärbi tiäđui, tááiđui já vuovij ellen já nubástuvven siäilum suhâpuolvâst nuubán.</p>
<p>Kulttuurtorjui uážžoid vuolgâttuvvoo sopâmuš/miärádâs vuáláčäällimnáál kyehtin pittán já nubbe pittá macâttuvvoo Sämitiigán, mon maŋa torjuuh máksojeh.</p>
<p><a href="https://www.samediggi.fi/wp-content/uploads/2019/02/OKM_kulttuurimääräraha_luottelo_2019-inarins.pdf">Kulttuurmeriruttâ 2019</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
