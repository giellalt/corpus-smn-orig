<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-61033 post-loop-1 post-parity-odd post-entry-last single-big with-slider post-61033 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/11/17/juuso-ja-koivisto-uasalistev-ruavinjaarga-arctic-spirit-konferensan/?lang=an" rel="bookmark" title="Permanent Link: Juuso já Koivisto uásálistev Ruávinjaargâ Arctic Spirit konferensân">Juuso já Koivisto uásálistev Ruávinjaargâ Arctic Spirit konferensân			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitige saavâjođetteijee Tuomas Aslak Juuso já I värisaavâjođetteijee Anni Koivisto uásálistev Ruávinjaargâst ornimnáál <a href="https://www.rovaniemiarcticspirit.fi/EN/Program" target="_blank" rel="noreferrer noopener">Arctic Spirit konferensân</a> 16.-17.11.2021. Konferens teemah lohtâseh Suomâ saavâjođetteijeepajan Barents euroarktâsii rääđist, kuávlulii oovtâstpaargon, arktâsii torvolâšvuotân já EU já Suomâ uđđâ arktâsâš linjimáid sehe eennâmkevttim, šoŋŋâdâhnubástus já vuoigâlâšvuođâ koskâvuotân arktâsii kuávlust. </p>



<p>Saavâjođetteijee Juuso puovtij sahâvuárustis oovdân nubásmuvvee šoŋŋâduv já maht eromâš šoŋŋâtileh tovâtteh jo tääl uuhkijd já hástusijd sämmilij máhđulâšvuođáid hárjuttiđ ärbivuáválijd iäláttâsâid, tego kuálástem já puásuituálu. – Eromâšávt šoŋŋâdâhkriisâ ääigi lii tehálâš kunnijâttiđ algâaalmugij vuoigâdvuođâid já rähtiđ oovtâst ohtsâškode, mast láá naavcah vuástálistiđ nubástusâid, maid jo kuáhtáp, iätá Juuso.</p>



<p><a href="https://dokumentit.solinum.fi/samediggi/download/?d=dokumenttipankki/puheet/toimikausi_2020-2023/speech_arctic_spirit_2021_tuomas_aslak_juuso.pdf">Luuvâ saavâ tääbbin (eŋgâlâskielân)</a></p>



<p>Konferens ääigi Juuso já Koivisto teeiváin olgominister Pekka Haavisto já uásálistijn konferens paaneelsavâstâlmáid.</p>



<h4 class="wp-block-heading" id="h-laseti-uh"><strong>Lasetiäđuh</strong> </h4>



<p>Saavâjođetteijee <br/>Tuomas Aslak Juuso <br/>040 687 3394<br/>tuomas.juuso(at)samediggi.fi</p>



<p>I värisaavâjođetteijee <br/>Anni Koivisto <br/>040 415 5969<br/>anni.koivisto(at)samediggi.fi<br/></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
