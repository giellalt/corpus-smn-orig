<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-37977 post-loop-1 post-parity-odd post-entry-last single-big with-slider post-37977 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/12/02/samitigge-miedeet-stipendijd-kuuda-ollaskovlauappei/?lang=an" rel="bookmark" title="Permanent Link: Sämitigge mieđeet stipendijd kuuđâ ollâškovlâuáppei">Sämitigge mieđeet stipendijd kuuđâ ollâškovlâuáppei			<span class="post-format-icon minor-meta"/>	</a></h1></header><div class="entry-content" itemprop="text"><p>Sáárá Seipiharju, Janne Hirvasvuopio, Tytti Kyrö, Suvi-Tuuli Veijola, Mira Rauhala já Máren-Elle Länsman finnejeh taan ive Sämitige ollâškovlâuáppeid uáivildum stipendijd. <a href="https://www.samediggi.fi/2019/10/09/samitigge-almoot-uuccamnaal-ohtsis-kutta-6-stipend/?lang=an">Sämitigge almottij</a> roovvâdmáánu 9. peeivi uccâmnáál ohtsis kuttâ 500 euro stiipeend, moh lijjii uáivildum sämikielâ já/teikkâ sämikulttuur válduaamnâs- já uálgiaamnâsuáppeid sehe uáppeid kiäh uásálisteh ollâtääsi škovliittâsân, mii vaalmâšt sämikielâlâš pargoelimân.</p>
<p>Stiipeenducâmušah pottii ohtsis 12. Stiipeend uuccâmäigi nuuvâi 18. skammâmáánu. Škovlim- já oppâmateriallävdikodde meridij stipendij jyehimist 25.11. čuákkimist. Miärádâs vuáđustasah lijjii uáppumiänástus, sämmilâš máátu vijđedem sierâláván oppâsuorgijd sehe sämikielâi koskâsâš oovtviärdásâšvuotâ.</p>
<p>Sáárá Seipiharju lohá Oulu ollâopâttuvâst válduamnâsin anarâškielâ, uálgiamnâsin sämikulttuur ja pedagogik. Janne Hirvasvuopio lohá Helsig ollâopâttuvâst válduamnâsin staatâoopâ, uálgiamnâsin tavesämikielâ. Tytti Kyrö lohá Laapi ollâopâttuvâst válduamnâsin sosialpargo já lii jottáám Säämimáttááttâskuávdáá anarâškielâ- já kulttuurlinje. Suvi-Tuuli Veijola lohá Oulu ollâopâttuvâst válduamnâsin sämikulttuur. Mira Rauhala lohá Oulu ollâopâttuvâst puovtâdâsekonomia já tavesämikielâ. Máren-Elle Länsman lohá Oulu ollâopâttuvâst válduamnâsin sämikulttuur já uálgiamnâsin psykologia já sosiologia.</p>
<blockquote><p>Sämitigge kijttá puoh stiipeendocceid já tuáivut juáhážân luho já miänástume sehe uápuin et puáttee pargoelimist!</p></blockquote>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
