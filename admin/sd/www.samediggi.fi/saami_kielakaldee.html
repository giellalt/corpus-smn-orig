<html>
  <body>
    <main role="main" itemprop="mainContentOfPage" class="template-page content  av-content-small alpha units">
      <div class="post-entry post-entry-type-page post-entry-15225">
        <div class="entry-content-wrapper clearfix"><div style="padding-bottom:10px; " class="av-special-heading av-special-heading-h2  blockquote modern-quote  avia-builder-el-0  el_before_av_textblock  avia-builder-el-first  "><h2 class="av-special-heading-tag " itemprop="headline">Säämi Kielâkäldee</h2><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p/>
<p>Säämi Kielâkäldee lii sämiaalmug ohtsâštave-eennâmlâš äššitobdeeorgaan sämikieláid kyeskee aašijn. Suomâ, Ruotâ já Taažâ Sämitiigij vuáđudem sämikielâi áámmát- já reesuurskuávdáš Säämi Kielâkäldee lii vuáđudum pisovâš jiečânâs toimâorgaanin Taažâ Sämitige olán 2022.</p>
<p>Säämi Kielâkäldee västid sämikieláid kyeskee tave-eennâmlii oovtâstpargo koordinistmist, naanoodmist já oovdedmist. Säämi Kielâkäldee ulmen lii sämikielâi kirje- já sárnumkielâ hammim kulttuuräärbi siäiluttem, kattim já ovdedem sehe sämikielâi siäiluttem, nanodem já ovdedem tienuuvt, ete siämmást váldojeh huámmášumán jieškođe-uv sämikielâi táárbuh, hástuseh já resurseh.</p>
<p>Säämi Kielâkäldee västid sämikielâi kielâtipšomist. Säämi Kielâkäldee tuáimá ohtsâš äššitobdeeorgaanin sämikielâi kirjekielâ normâdmân kyeskee aašijn. Taas kuleh terminologia normâdem já čäällimnjuolgâdusah. Säämi Kielâkäldee pargon lii riggodiđ sämikielâi sänirááju já išediđ návt jieijâs uásild turviđ sämikielâi puátteevuođâ. Säämi Kielâkäldee addel kielâkevtteid sämikielâi kiävtun lohtâseijee tiäđuid, niävvuid já ravvuid.</p>
<h5>LASETIÄĐUH</h5>
<p>Mika Saijets</p>
<p><em>Säämi Kielâkäldee hovdâ</em></p>
<p>+47 78 47 41 48, +47 902 01 138</p>
<p>mika.saijets(at)giellagaldu.org</p>
</div></section>
<div style="padding-bottom:10px; " class="av-special-heading av-special-heading-h3  blockquote modern-quote  avia-builder-el-2  el_after_av_textblock  el_before_av_hr  "><h3 class="av-special-heading-tag " itemprop="headline">Äigikyevdil</h3><div class="special-heading-border"><div class="special-heading-inner-border"/></div></div>
<div style="height:25px" class="hr hr-invisible   avia-builder-el-3  el_after_av_heading  el_before_av_one_full "><span class="hr-inner "><span class="hr-inner-style"/></span></div>
<div class="flex_column av_one_full  flex_column_div first  avia-builder-el-4  el_after_av_hr  avia-builder-el-last  " style="background: #ffffff; padding:10px; background-color:#ffffff; border-radius:0px; "/>
</div>
      </div>
    </main>
  </body>
</html>
