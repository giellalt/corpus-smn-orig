<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-20089 post-loop-1 post-parity-odd post-entry-last single-big  post-20089 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/12/20/samitigge-almoot-uuccamnaal-lahacallee-virge/?lang=an" rel="bookmark" title="Permanent Link: Sämitigge almoot uuccâmnáál lahâčällee virge">Sämitigge almoot uuccâmnáál lahâčällee virge			<span class="post-format-icon minor-meta"/>	</a></h1></header><div class="entry-content" itemprop="text"><p>Lahâčällee váldupargon lii toimâđ sämmilij vuoigâdvuođáid kyeskee aašij valmâštellen já oovdânpyehten Sämitige haldâttuvvâst. Pargoh miärášuveh <a href="https://www.samediggi.fi/saamelaiskarajien-tyojarjestys/">Sämitige pargo-oornig</a> 25 § mield. Sämitiggeasâttâs (1727/95) miäldásâš tohálâšvuotâvátámâššân lii riehtitiettuu kandidaat tođhos (aaleeb ollâškovlâtođhos) já sämmiláid kyeskee vuoigâdvuođâlij aašij tubdâm sehe sämikielâ táiđu. Virge miänástuvvee hoittám išedeh lasseen šiev sämikulttuur já haaldâtlij pargoi tubdâm sehe šiev ruotâ/tárukielâ já eŋgâlâskielâ táiđu.</p>
<p>Virge tevdimist lii kuuđâ mánuppaje keččâlemäigi. Pälkki miärášuvá Sämitige pálkkááttemvuáháduv vátávâšvuotâtääsi III/I mield (vuáđupälkki 3064,92 eurod/mp). Vuáđupäälhi lasseen pargoost máksojeh hárjánemlaseh já sämikuávlust porgâdijn 24 % lase.</p>
<p>Ucâmušâid lahtosijdiskuin kalga toimâttiđ čäällimkoodán 22.1.2019 tme 16.00 räi čujottâsân <a href="mailto:info@samediggi.fi">info(at)samediggi.fi</a>. Lasetiäđuid addel haldâttâhhovdâ Pia Ruotsala-Kangasniemi puh. +358(0)10 839 3106. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a>.</p>
<p>Anarist 20.12.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
