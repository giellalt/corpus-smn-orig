<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-51559 post-loop-1 post-parity-odd post-entry-last single-big with-slider post-51559 post type-post status-publish format-standard has-post-thumbnail hentry category-koronavirus-an category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/12/03/koronaepidemia-huannan-tekstaviesta-kuavlulij-ravvui-toorjan/?lang=an" rel="bookmark" title="Permanent Link: Sosiaal- já tiervâsvuođâministeriö: Koronaepidemia huánnán – tekstâviestâ kuávlulij ravvui toorjân">Sosiaal- já tiervâsvuođâministeriö: Koronaepidemia huánnán – tekstâviestâ kuávlulij ravvui toorjân			<span class="post-format-icon minor-meta"/>	</a></h1></header><div class="entry-content" itemprop="text"><p>Koronavirustile lii huánánâm masa jyehi kuávlust Suomâst majemui ohoi ääigi. Ko tile lii sierâ kuávluin sierâlágán, te meid avžuuttâsah já raijiittâsah sättih leđe sierâlágáneh.</p>
<p>Avžuuttâsâi já raijiittâsâi ulmen lii estiđ koronavirus levânem, turviđ tiervâsvuođâhuolâttâs kyeddimnaavcâ já suojâliđ eromâšávt ulmuid, kiäh kuleh riskâjuávkun.</p>
<p>Sosiaal- já tiervâsvuođâministeriö lii sooppâm syemmilij puhelinoperaattorijguin já etikuávdášlájádâsâiguin, ete Suomâst tuáimee operaattorij operaattorsopâmuššáid vuolgâttuvvoo koronavirusân kyeskee tekstâviestâ.</p>
<p>Viestâst avžuutteh nuávdittiđ adelum avžuuttâsâid já raijiittâsâid, vâi tavdâ jaska leevvânmist. Viestâ siskáldâs lii: ”<em>STM koronatiäđáttâs: Epidemiatile Suomâst huánnán. Suoijii jieijâd já iärásijd. Nuávdit jieijâd kuávlu avžuuttâsâid já raijiittâsâid. Lasetiäđuh thl.fi/alueet”</em></p>
<p>Kuávluliih raijiittâsah já avžuuttâsah láá nurrum pyecceetipšopirrâduvâi viermisiijđoin, moi čujottâsâid Tiervâsvuođâ já pyereestvaijeem lájádâs lii nuurrâm oovtâ siijđon:</p>
<ul>
<li><a href="https://thl.fi/fi/web/infektiotaudit-ja-rokotukset/ajankohtaista/ajankohtaista-koronaviruksesta-covid-19/tilannekatsaus-koronaviruksesta/koronaepidemia-alueiden-tilanne-suositukset-ja-rajoitukset">Koronaepidemia: alueiden tilanne, suositukset ja rajoitukset (koronaepidemia: kuávlui tile, avžuuttâsah já raijiittâsah)</a></li>
</ul>
<p>Tekstâviestâ lii ohtâ tain tooimâin, moin jyehih tiäđu koronaepidemiatile huánnánmist. Viestâ vuolgâttuvvoo suomâkielân, ruotâkielân, eŋgâlâskielân já tavesämikielân.</p>
<p>Viestâid vuolgâtškyetih koskoho juovlâmáánu 2. peeivi. Toimânadelem operaattoráid vuálgá ovdil koskâpeeivi já palvâlus vuálgá joton forgâ ton maŋa. Viestah toimâttuvvojeh sierâ mudoin, te toh sättih puáttiđ ulmuid sierâ aaigijn.</p>
<h5><strong>Lasetiäđuh</strong></h5>
<p>kiärgusvuotâhovdâ Pekka Tulokas, STM, p. 0295 163 202, <a href="mailto:ovdânommâ.suhânommâ@stm.fi">ovdânommâ.suhânommâ@stm.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
