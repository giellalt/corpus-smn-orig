<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-76340 post-loop-1 post-parity-odd post-entry-last single-big  post-76340 post type-post status-publish format-standard has-post-thumbnail hentry category-kansainvaliset-asiat-dav-an category-sosiaal-ja-tiervasvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/05/30/who-tuhhiittij-julgastas-algaaalmugij-tiervasvuodast-samitigge-uasalistij-julgastas-valmastalman/?lang=an" rel="bookmark" title="Permanent Link: WHO tuhhiittij julgáštâs algâaalmugij tiervâsvuođâst – Sämitigge uásálistij julgáštâs valmâštâlmân">WHO tuhhiittij julgáštâs algâaalmugij tiervâsvuođâst – Sämitigge uásálistij julgáštâs valmâštâlmân			<span class="post-format-icon minor-meta"/>	</a></h1></header><div class="entry-content" itemprop="text">
<p><strong><strong>Maailm tiervâsvuotâorganisaatio WHO tuhhiittij julgáštâs algâaalmugij tiervâsvuođâst 76. almosčuákkimstis Genevest 30.5.2023.</strong> <strong>Julgáštâs lii WHO:st vuossâmuš julgáštâs, mii lii tuhhiittum algâaalmugij uásild. Sämitigge uásálistij julgáštâs valmâštâlmân.</strong></strong></p>



<p>Tuhhiittum julgáštâs vuáđuld valmâštâlloo Gloobaal toimâvuávám (a Global Plan of Action) 79. WHO almosčuákkimân.</p>



<p>– Tiervâsvuođâ ovdedem kuávdáást kalga leđe algâaalmugij uásálâšvuotâ miärádâstohâmân. Tääl algâttum pargo maailm tiervâsvuotâorganisaatiost addel uđđâlágán máhđulâšvuođâ kiddiđ huámmášume OA algâaalmugjulgáštâs olášutmân sosiaal- já tiervâsvuođâpalvâlusâin, iätá Sämitige saavâjođetteijee Tuomas Aslak Juuso.</p>



<p>Sämitige sosiaal- já tiervâsvuođâčällee uásálist WHO almosčuákkimân Genevest 21.-30.5.2023. – Lii merhâšittee, ete Sämitiggeest lii vuossâmuu tove máhđulâšvuotâ uásálistiđ WHO almosčuákkimân Suomâ delegaatio uássin, iätá Sämitige sosiaal- já tiervâsvuođâčällee Anne Länsman-Magga.</p>



<h4 class="wp-block-heading">Suomâ aalmuglâš sahâvuáru kyedittij julgáštâs tuhhiittem</h4>



<p>Suomâ pajedij sahâvuárustis oovdân jieijâskielâlij já kulttuurmiäldásij palvâlusâi sehe eromâšávt mielâtiervâsvuođâpalvâlusâi merhâšume. Šoŋŋâdâhnubástus vaaigut meid sämmiláid maaŋgâi sierâ vuovijguin.</p>



<p>Suomâ meid tiäduttij sahâvuárustis, ete algâaalmugijd kalga väldiđ mieldi miärádâstohâmân já savâstâlmân. Suomâ sahâvuáru mield meid tiäđupyevtittem kolgâččii porgâđ oovtâst algâaalmugijguin.</p>



<ul>
<li><a href="https://apps.who.int/gb/ebwha/pdf_files/WHA76/A76_ACONF1-en.pdf">Julgáštâs algâaalmugij tiervâsvuođâst</a> (iävtuttâs)</li>
</ul>



<h4 class="wp-block-heading">Lasetiäđuh:</h4>



<p>Tuomas Aslak Juuso<br/>Saavâjođetteijee<br/>040 687 3394<br/><a href="mailto:tuomas.juuso@samediggi.fi ">tuomas.juuso@samediggi.fi </a></p>



<p>Anne Länsman-Magga<br/>Sosiaal- já tiervâsvuođâčällee<br/>040 182 9998<br/>anne.lansman-magga@samediggi.fi</p>



<p>Inka Saara Arttijeff<br/>Aalmugijkoskâsij aašij čällee<br/>050 574 7629<br/>inka-saara.arttijeff@samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
