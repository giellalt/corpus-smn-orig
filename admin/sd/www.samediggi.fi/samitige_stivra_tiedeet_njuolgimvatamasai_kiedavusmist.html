<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-76725 post-loop-1 post-parity-odd post-entry-last single-big with-slider post-76725 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/06/26/samitige-stivra-tiedeet-njuolgimvatamasai-kiedavusmist/?lang=an" rel="bookmark" title="Permanent Link: Sämitige stivrâ tieđeet njuolgimvátámâšâi kieđâvušmist">Sämitige stivrâ tieđeet njuolgimvátámâšâi kieđâvušmist			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Valjâlävdikode miärádâsân tutâmettum puáhtá uuccâđ njuolgim Sämitige stiivrâst. Sämitige stivrâ kieđâvuš njuolgimvátámâšâid porgemáánu peln. Täärhib kieđâvuššâmääigist tieđettuvvoo syeinimáánu loopâst.</strong></p>



<p>Sämitiggeest adelum laavâ 26 § 2 moomeent miäldásávt valjâlävdikode miärádâsân tutâmettum puáhtá toohâđ Sämitige stiivrân njuolgimvátámâš, jis sun ana, ete sun lii rievtivuástásávt kuođđum meddâl valjâluvâttâlmist tâi ete sunjin kyeskee merkkim valjâluvâttâlmist lii puástud. Stivrâ kalga čuávdiđ ääši huápulávt.</p>



<p>Njuolgimvátámâš kalga toimâttiđ Sämitige Aanaar kirjimkontturân 14 peeivi siste Sämitige valjâlävdikode miärádâs tiättunadelempeeivist. Njuolgimvátámâšääigi rekinistdijn tiättunfinnimpeivi ij rekinistuu.</p>



<ul>
<li><a href="https://www.samediggi.fi/wp-content/uploads/2023/06/oikaisuvaatimusohjeet_hallitukselle_2023_smn-1.pdf">Ravvuuh njuolgimvátámâš tooimâtmist stiivrân</a></li>
</ul>



<h4 class="wp-block-heading" id="h-aasan-lohtaseijee-tiadustalmeh">Áášán lohtâseijee tiäđustâlmeh</h4>



<p>Njuolgimvátámâšân lohtâseijee tiäđustâlmijd mij táttup toimâttiđ šleđgâpoostâ peht Sämitige kirjimkontturân čujottâsân <a href="mailto:info@samediggi.fi">info@samediggi.fi</a> tâi syeijejum šleđgâpoostâ peht čujottâsân <a href="https://secmail.com/send/vEGj6VKn">https://secmail.com/send/vEGj6VKn</a></p>



<p>Sämitige puhelinkuávdáš lii ávus vu-vá tme 9-11 já 12-15. Vääldi huámmášumán, ete puhelinkuávdáš lii kiddâ 7.7.-31.7.2023 kesiluámui tiet. Puhelinkuávdáá nummeer: 010 839 3100.</p>



<p>Njuolgimvátámâšâi kieđâvuššâm toovât Sämitige pargeid ennuv pargo. Mij viggâp västidiđ puoh ášáláid tiäđustâlmijd nuuvt jotelávt ko pastep já ton oornigist, ko toh puátih. Áášán lohtâseijee tiäđustâlmij uásild, mij táttup, ete siämmááh koččâmušah iä vuolgâttuuččii maŋgii.</p>



<h4 class="wp-block-heading" id="h-lasetiaduh">Lasetiäđuh</h4>



<p>Miärádâstoohâm uásild:</p>



<p>Tuomas Aslak Juuso<br/>Saavâjođetteijee<br/>040 687 3394<br/><a href="mailto:tuomas.juuso@samediggi.fi ">tuomas.juuso@samediggi.fi </a></p>



<p>Haldâttuv uásild:</p>



<p>Pia Ruotsala-Kangasniemi<br/>Haldâttâhhovdâ<br/>010 839 3106 / 040 726 2688<br/>pia.ruotsala@samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
