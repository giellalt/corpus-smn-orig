<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-72392 post-loop-1 post-parity-odd post-entry-last single-big with-slider post-72392 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/01/02/samitigge-almoot-uuccamnaal-skovlimcallee-virge/?lang=an" rel="bookmark" title="Permanent Link: Sämitigge almoot uuccâmnáál škovlimčällee virge">Sämitigge almoot uuccâmnáál škovlimčällee virge			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgáččij 1.3.2023. Škovlimčällee toimâsaje lii čäällimkode váldutoimâsaajeest Säämi kulttuurkuávdáš Sajosist, Anarist. Škovlimčällee tuáimá škovlim- já oppâmateriaaltoimâttuv hovdân, škovlim- já oppâmateriaallävdikode oovdânpyehten já čällen. Škovlimčällee pargoh láá miäruštâllum Sämitige pargo-oornigist 39 §:st, pargon lii ei. västidiđ já huolâttiđ škovlimtoimâttuv pargoi ääšimiäldásii hoittáámist sehe jođettiđ, vuáváđ, ovdediđ já kocceeđ škovlimtoimâttuv tooimâ.</p>
<p>Asâttâsân vuáđuduvvee tohálâšvuotâvátámâššân lii virge vaattâm škovlim já sämikielâ máttu (asâttâs 1727/95). Virge miänástuvvee hoittáámist láá ävkkin hiäivulâš ollâškovlâtođhos, vijđes sämmilij škovlimaašij já haldâttâhtooimâ tubdâm sehe hárjánem joođeetmist já hovdâpargoost. Mij vyerdip meid naavcâid vättee já ovdâsvástádâslii porgâmân, šiev ráđádâllâm- já viestâdemtááiđuid sehe šiev naavcâid killáđ streesi.</p>
<p>Virge tevdimist mij nuávdittep kuuđâ mánuppaje keččâlemääigi. Pälkki meriduvvoo Sämitige pälkkivuáháduv vátávâšvuotâtääsi III/II mield (vuáđupälkki 3134,17 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield hárjánemlaseh.</p>
<p>Uuccâmreeivâ sehe ánsuluvâttâllâm tuođâštusâiguin kalga toimâttiđ Sämitige čäällimkoodán 1.2.2023 räi, čujottâsâst: <a href="https://www.sympahr.net/public/pq.aspx?4e0ca63a">https://www.sympahr.net/public/pq.aspx?4e0ca63a</a></p>
<p>Lasetiäđuid pargoost addel haldâttâhhovdâ Pia Ruotsala-Kangasniemi, puh. 010 839 3106 tâi pia.ruotsala(at)samediggi.fi</p>
<p>Sämitige tooimân puáhtá uápásmuđ nettičujottâsâst www.samediggi.fi</p>
<p>Anarist 2.1.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
