<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59992 post-loop-1 post-parity-odd post-entry-last single-big with-slider post-59992 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/10/04/samitigge-almoot-uuccamnaal-elleekovekuavdaa-proojeektpargee-meriaigasii-tooima/?lang=an" rel="bookmark" title="Permanent Link: Sämitigge almoot uuccâmnáál elleekovekuávdáá proojeektpargee meriáigásii tooimâ">Sämitigge almoot uuccâmnáál elleekovekuávdáá proojeektpargee meriáigásii tooimâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Pargo álgá porgemáánu loppâbeln já pištá 28.2.2022 räi. Proojeektpargee pargoid kuleh el. Skammâkoveh algâaalmugij elleekovefestivaalân lohtâseijee pargoh (el. av-tekniik, elleekovekopioh, -čáittuseh) sehe eres kuávdáá pargoh. Pargo miänástuvvee hoittám išedeh hiäivulâš škovlim, sämikielâ táiđu sehe kelijdeijee eŋgâlâskielâ táiđu. Proojeektpargee pälkki miärášuvá Suomâ sämitige pálkkááttemvuáháduv vátávâšvuođâtääsi VII/I mield (vuáđupälkki 1 841,65 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Proojeektpargee toimâsaje lii säämi kulttuurkuávdáš Sajosist.</p>



<p>Ucâmušâid lahtosijdiskuin kalga toimâttiđ sämitige čäällimkoodán 15.10.2021 tme 16.00 räi čujottâsân <a href="https://www.sympahr.net/public/pq.aspx?71eb92a0" target="_blank" rel="noreferrer noopener">https://www.sympahr.net/public/pq.aspx?71eb92a0</a></p>



<p>Lasetiäđuid pargoost addel elleekovekuávdáá vuávájeijee Tarja Porsanger p. 050 569 6065, tarja.porsanger(at)samediggi.fi. Sämitige tooimân puáhtá uápásmuđ nettičujottâsâst <a href="https://www.samediggi.fi/">www.samediggi.fi</a> já Algâaalmugij elleekovefestivaalân čujottâsâst <a href="https://www.skabmagovat.fi/">www.skabmagovat.fi</a>.</p>



<p>Anarist 4.10.2021 Sämitigge</p>



<p><em>Kove: Kevin Francett / Skábmagovat</em></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
