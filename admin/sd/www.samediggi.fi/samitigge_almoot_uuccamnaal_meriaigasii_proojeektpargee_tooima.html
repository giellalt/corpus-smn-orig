<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-56900 post-loop-1 post-parity-odd post-entry-last single-big with-slider post-56900 post type-post status-publish format-standard has-post-thumbnail hentry category-nuorah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/05/21/samediggi-almmuha-ohcanlahkai-mearreaigasas-proseaktabargi-doaimma/?lang=an" rel="bookmark" title="Permanent Link: Sämitigge almoot uuccâmnáál meriáigásii proojeektpargee tooimâ">Sämitigge almoot uuccâmnáál meriáigásii proojeektpargee tooimâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Proojeektpargee pargon lii västidiđ ohtsâštave-eennâmlii säminuorâi konferens vuáváámist, ornimijn, tieđeetmist, eres muuneeld porgâmnáál valmâštâlmijn sehe pargoin tábáhtus maŋa. Pargo álgá 14.6.2021 já juátkoo 27.8.2021 räi.</p>



<p>Ohtsâštave-eennâmlâš säminuorâi konferens uárnejuvvoo porgemáánust 2021 káidusohtâvuođâiguin. Konferens váldu-uárnejeijee lii Sämitige nuorâirääđi já tot uárnejuvvoo oovtâstpargoost Säämi parlamentaarlii rääđi nuorâilävdikuddijn.</p>



<p>Hiäivulâš škovlim, sämikielâ táiđu sehe kelijdeijee eŋgâlâskielâ táiđu išedeh pargo šiev hoittám.  Mij anneep áárvust naavcâ jiečânâs já huolâlii porgâmân sehe šiev oovtâstpargo- já vuáruvaikuttâstááiđuid. Pälkki meriduvvoo sämitige pälkkivuáháduv vátávâšvuotâtääsi V já tast II juávhu mield (vuáđupälkki 2247,67 eurod/mp). Vuáđupäälhi lasseen máksojeh káiduspargo sajaduv mield 24 % sämikuávlu lase sehe hárjánemlaseh, moh meriduvvojeh pargohárjánem mield. Proojeektpargee parga iänááš káidusin.</p>



<p>Ucâmušâid uáppu- já pargotuođâštusâiguin kalga toimâttiđ Sämitige čäällimkoodán vástuppeeivi 4.6.2021 čujottâsân: <a href="https://www.sympahr.net/public/pq.aspx?6f492549" target="_blank" rel="noreferrer noopener">https://www.sympahr.net/public/pq.aspx?6f492549</a></p>



<p>Lasetiäđuid pargoost adelává nuorâičällee Elli-Marja Hetta, <a href="mailto:ulla.aikio-puoskari@samediggi.fi">elli-marja.hetta(at)samediggi.fi</a>, puh. 050 3825 179 já nuorâirääđi saavâjođetteijee Anni-Sofia Niittyvuopio, anni-sofia.niittyvuopio(at)samediggi.fi, puh. 040 7082 072</p>



<p>Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a> já nuorâirääđi tooimân čujottâsâst <a href="http://www.nuor.fi">www.nuor.fi</a></p>



<p>Anarist 21.5.2021                   </p>



<p>Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
