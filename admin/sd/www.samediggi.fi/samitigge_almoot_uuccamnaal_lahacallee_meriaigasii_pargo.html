<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-52541 post-loop-1 post-parity-odd post-entry-last single-big with-slider post-52541 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/12/31/samitigge-almoot-uuccamnaal-lahacallee-meriaigasii-pargo/?lang=an" rel="bookmark" title="Permanent Link: Sämitigge almoot uuccâmnáál  lahâčällee meriáigásii pargo">Sämitigge almoot uuccâmnáál  lahâčällee meriáigásii pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield já pištá 31.12.2021 räi. Lahâčällee pargon lii ei.</p>
<ul>
<li>valmâštâllâđ riävtálijd aašijd, moh kyeskih sämmilij vuoigâdvuođáid, iäláttâssáid já sämmilij päikkikuávlu sehe vaikuttâsâiguin toos ulâtteijee eennâmkevttimân ,</li>
<li>toimâđ iäláttâs- já vuoigâdvuođâlävdikode oovdânpyehten já čällen já ton jiešvuođâst valmâštâllâđ lävdikode čuákkimaašijd sehe olášuttiđ ton miärádâsâid,</li>
<li>čuávvuđ sämmilij vuoigâdvuođáid, iäláttâssáid já sämmilij päikkikuávlu eennâmkevttimân kyeskee já vaikuttâsâiguin toos ulâtteijee lahâasâttemhaavâi ovdánem,</li>
<li>išediđ tige saavâjođetteijee jieijâs toimâsuárgán kullee aalmuglijn já aalmugijkoskâsijn aašijn,</li>
<li>olášuttiđ tige čuákkim já stiivrâ toohâm jieijâs toimâsyergi miärádâsâid sehe išediđ tige eres pargeid riävtálij koččâmušâi valmâštâlmist,</li>
<li>hoittáđ eres jieijâs toimâsuárgán kullee sehe iäláttâs- já vuoigâdvuođâlävdikode já haldâttâhhoovdâ sunjin sierâ meridem jieijâs toimâsuárgán kullee pargoid.</li>
</ul>
<p>Pargokove puáhtá tärkkilistiđ maŋeláá táárbu mield. Viggeh fastâdiđ pargo ive 2020 ääigi.</p>
<p>Sämitiggeasâttâs (1727/95) miäldásâš tohálâšvuotâvátámâššân lii riehtitiettuu kandidaat tođhos (aaleeb ollâškovlâtođhos) já sämmiláid kyeskee vuoigâdvuođâlij aašij tubdâm sehe sämikielâ táiđu. Pyeri sämikulttuur já haaldâtlij pargoi tubdâm sehe pyeri ruotâ/tárukielâ já eŋgâlâskielâ táiđu iššeed virge miänástuvvee hoittám. Virge tevdimist lii kyehti mánuppaje keččâlemäigi. Pälkki miärášuvá Sämitige pálkkááttemvuáháduv vátávâšvuotâtääsi III/I mield (vuáđupälkki 3132,72 eurod/mp). Vuáđupäälhi lasseen pargoost máksojeh hárjánemlaseh já sämikuávlust porgâdijn 24 % lase.  Ucâmušâid lahtosijdiskuin kalga toimâttiđ Sämitige čäällimkoodán 15.1.2021 räi čujottâsâst <a href="https://www.sympahr.net/public/pq.aspx?e6fbccf1">https://www.sympahr.net/public/pq.aspx?e6fbccf1</a></p>
<p>Lasetiäđuid addel haldâttâhhovdâ Pia Ruotsala-Kangasniemi puh. +358(0)10 839 3106. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a>.</p>
<p>Anarist 31.12.2020 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
