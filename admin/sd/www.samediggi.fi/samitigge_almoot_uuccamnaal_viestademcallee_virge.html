<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-23042 post-loop-1 post-parity-odd post-entry-last single-big with-slider post-23042 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/02/21/samitigge-almoot-uuccamnaal-viestademcallee-virge/?lang=an" rel="bookmark" title="Permanent Link: Sämitigge almoot uuccâmnáál viestâdemčällee virge">Sämitigge almoot uuccâmnáál viestâdemčällee virge			<span class="post-format-icon minor-meta"/>	</a></h1></header><div class="entry-content" itemprop="text"><p>Viestâdemčällee pargoh láá miäruštâllum Sämitige pargo-oornigist 26 e §. Pargon lii iärásij lasseen hoittáđ, vuáváđ já ovdediđ Sämitige viestâdmân kyeskee aašijd mieldi luhâmáin viestâdemstrategia olášuttem, išediđ saavâjođetteijee já čäällimkode tieđettemtooimâst sehe valmâštâllâđ suu toimâsuárgán kullee aašijd tige čuákkimân, stiivrân já lävdikuudijd. Pargo álgá 1.4.2019.</p>
<p>Virge soijimsaje lii sämmilij päikkikuávlu. Asâttâsvuáđustâslâš tohálâšvuotâvátámâššân lii virge vaattâm škovlim já sämikielâ táiđu (asâttâs 1727/95). Virge miänástuvvee hoittám váátá šiev sämikulttuur tubdâm, njyebžilis kirjálii já njálmálii olgospyehtim sehe šiev oovtâstpargo- já vuáruvaikuttâstááiđuid. Mij vyerdip meid kiärgusvuođâ jiečânâs porgâmân, šiev ornimnaavcâ já tedduuhaldâšem. Ruotâ- já eŋgâlâskielâ táiđu (kirjálâš já njálmálâš) sehe pargohárjánem västideijee pargoin annojeh hiättun.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2596,52 €/mp). Vuáđupäälhi lasseen máksojeh pargohárjánem mield meridum hárjánemlaseh sehe sämikuávlust porgâdijn 24 % sämikuávlu lase. Virgeest lii kuuđâ mánuppaje keččâlemäigi.</p>
<p>Ucâmušâid tuođâštusâiguin kalga toimâttiđ Sämitige čäällimkoodán 22.3.2019 tme 16.00 räi čujottâsân info@samediggi.fi  Lasetiäđuid pargoost addel haldâttâhhovdâ Pia Ruotsala-Kangasniemi puh. 010 839 3106. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a></p>
<p>Anarist 21.2.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
