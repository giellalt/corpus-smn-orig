<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-45347 post-loop-1 post-parity-odd post-entry-last single-big with-slider post-45347 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/06/02/kollekiela-tave-eennamlas-saami-kielapalhasume-juahhoo-cohcuv-2020/?lang=an" rel="bookmark" title="Permanent Link: KOLLEKIELÂ – Tave-eennâmlâš säämi kielâpalhâšume juáhhoo čohčuv 2020">KOLLEKIELÂ – Tave-eennâmlâš säämi kielâpalhâšume juáhhoo čohčuv 2020			<span class="post-format-icon minor-meta"/>	</a></h1></header><div class="entry-content" itemprop="text"><p>Kollekielâ – Tave-eennâmlâš säämi kielâpalhâšume juáhhoo oovcád tove skammâmáánust 2020 sämmi­lâš­aašijn västideijee ministerij já Sämitigij saavâjođetteijei kuáhtáámist Helsigist. Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâi oovdedmân.</p>
<p>Palhâšume láá vuáđudâm Taažâ, Suomâ já Ruotâ sämmilâšaašijn västideijee ministereh oovtâst tai enâmij Sämitigij saavâjođetteijeiguin. Palhâšume juohhui vuossâmuu keerdi ive 2004 já tot juáhhoo jyehi nube ive. Palhâšume stuárudâh lii 15 000 eurod.</p>
<h5><em>Kielâpalhâšume ulme</em></h5>
<p>Kielâpalhâšume ulmen lii išediđ sämikielâi oovdedmist tâi siäilutmist Taažâst, Ruotâst, Suomâst já Ruošâst.</p>
<h5><em>Kii puáhtá finniđ palhâšume?</em></h5>
<p>Kielâpalhâšume mieđettuvvoo ovtâskâsulmuid (meid juávkku) tâi siärváduvváid (meid servi, lájá­dâs) moh láá mávsulávt toimâm merhâšittee vuovvijn sämikielâ oovdedmân tâi siäilutmân. Palhâšu­me puáhtá mieđettiđ om. kirjálâš, njálmálâš tâi eres áánsuin, moh sajaduveh vijđáht jieškote-uv toi­mâ­suorgijd. Palhâšume puáhtá jyehiđ maaŋgâi vyeittei kooskâ.</p>
<h5><em>Almoot jieijâd iävtukkâs!</em></h5>
<p>Ovtâskâsolmooš, juávkku tâi siärvádâh Taažâst, Ruotâst, Suomâst já Ruošâst puáhtá toohâđ jieijâs iävtuttâs ive 2020 palhâšume uážžost. Iävtuttâs palhâšume uážžost já enâmustáá 1-2 siijđo kukkosâš kirjálâš vuáđustâllâm kalga toimâttiđ <strong>majemustáá 18.8.2020</strong> čujottâsân.</p>
<p>Kollekielâ – árvuštâllâmkomitea čällee<br/>
Anne Kirste Aikio<br/>
Sämitigge<br/>
anne-kirste.aikio(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
