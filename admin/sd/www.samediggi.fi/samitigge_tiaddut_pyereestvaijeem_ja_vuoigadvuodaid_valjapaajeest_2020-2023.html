<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-40436 post-loop-1 post-parity-odd post-entry-last single-big with-slider post-40436 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/02/28/samitigge-tiaddut-pyereestvaijeem-ja-vuoigadvuodaid-valjapaajeest-2020-2023/?lang=an" rel="bookmark" title="Permanent Link: Sämitigge tiäddut pyereestvaijeem já vuoigâdvuođâid valjâpaajeest 2020–2023">Sämitigge tiäddut pyereestvaijeem já vuoigâdvuođâid valjâpaajeest 2020–2023			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Vástuppeeivi ornášum Sämitigge tiäddut nelji njunošteema moh lohtâseh sämmilâšsiärváduvâi pyereestvajemân já sämmilij algâaalmugvuoigâdvuođáid. </strong><strong> </strong></p>
<p>Tiäddučuágástâhhân valjâpajan 2020–2023 pajedii sämmilâškulttuurlaavâ valmâštâllâm, sämisopâmuš ratifisisten, sämmilij pyereestvaijeempalvâlusâi ovdedem sämmilij päikkikuávlust sehe sämmilâšsiärváduvâi kielâ- já kulttuurpalvâlusâi tuárjum sämmilij päikkikuávlu ulguubeln.</p>
<p>Neelji saje listo rahtui oovtâst puoh kyevtlovoovtâ sämitiggeairâs ráđádâlmijn, moh lijjii ornijdemčuákkim vuossâmuu peeivi ráđádâllâmpuudâ ääigi.</p>
<p>Neelji saje listo tuhhiittui virgálávt oovtmielâlávt Sämitige ornijdemčuákkim nube peeivi tollum vuolgâttâssavâstâlmist, mii kuoskâi valjâpaje toimâ- já ekonomiavuáváámân 2020–2023.</p>
<p>-Sämitige ornijdemčuákkimist kyevti peeivi ääigi tollum savâstâlmeh čaittii čielgâsávt, moh teemah láá teháliih puoh sämmiláid. Neelji prioriteet já eres vuolgâttâssavâstâlmist oovdânpuohtum aašij vuáđuld lii pyeri valmâštâlškyettiđ ohtsii toimâ- já ekonomiavuávám oles valjâpajan, iätá Sämitige uđđâ saavâjođetteijee Tuomas Aslak Juuso.</p>
<p>Sämitigge toolâi vástuppeeivi saavâjođetteijee- já stivrâvaaljâid. Lasseen Sämitigge valjij oovtmielâlávt airâsijd Sämitige lävdikuddijd, rađđijd já eres tehálâš pargojuávhoid.</p>
<p>Kove: Ville-Riiko Fofonoff/ Sämitigge</p>
<h5><strong>Lasetiäđuh:</strong></h5>
<p>Sämitige saavâjođetteijee Tuomas Aslak Juuso puh. 040 187 1331, <a href="mailto:tiina.sanila-aikio@samediggi.fi">tuomas.juuso(at)samediggi.fi</a></p>
<p> </p>
<p><strong> </strong></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
