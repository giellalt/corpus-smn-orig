<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-75992 post-loop-1 post-parity-odd post-entry-last single-big with-slider post-75992 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/05/12/samitigge-oca-kaidusmattaattas-koordinaattor-2/?lang=an" rel="bookmark" title="Permanent Link: Sämitigge ocá káidusmáttááttâs koordinaattor">Sämitigge ocá káidusmáttááttâs koordinaattor			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge almoot uuccâmnáál sämikielâi káidusmáttááttâshaavâ koordinaattor meriáigásii pargo.</p>
<p>Pargo álgá 1.8.2023 já pištá 31.7.2024 räi. Hahâkoordinaattor västid ohtâvuođâin Suomâ sierâ kuávlui škovláid, škovlim uárnejeijeid já uáppei huolâtteijeid, hämmee sämikielâi máttááttâsjuávhuid já tuáimá aldasii oovtâstpargoost Ucjuv kieldâst pargee proojeekthovdáin sehe haavâ eres pargeiguin. Hahâkoordinaattor paargon kuleh meid tieđettem- já oovdânpyehtimpargoh.</p>
<p>Haahâ uárnee káidusohtâvuođâi peht vuáđumáttááttâs já luvâttâhškovlim tievâsmittee sämikielâi (anarâš-, nuorttâlâš- já tavesämikielâ) máttááttâs sämmilij päikkikuávlu kieldâi ulguubeln orroo škovláid. Máttááttâs- já kulttuurministeriö ruttâd haavâ.</p>
<p>Pargo miänástuvvee hoittáámist išedeh sämisiärváduv tubdâm já naavcah jiečânâs porgâmân. Asâttâsân vuáđuduvvee tohálâšvuođâvátámâššân lii pargo vaattâm hiäivulâš škovlim já sämikielâ máttu (asâttâs 1727/95). Sämitiggeest haavâst västid škovlim- já oppâmateriaaltoimâttâh já hovdân tuáimá škovlimčällee.</p>
<p>Hahâkoordinaattor pälkki miärášuvá Sämitige pälkkivuáháduv vátávâšvuotâtääsi IV/IV miäldásávt (vuáđupälkki 2741,73 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Pargoucâmušâid lahtosijguin kalga toimâttiđ 31.5.2023 räi <a href="https://www.vismasignforms.com/form/74d5fafd-afb0-4ef3-8ab8-ed5839aac50d" target="_blank" rel="noopener">tain luámáttuvváin (lekkâs uđđâ ruuvdun)</a>.</p>
<p>Sämitige tooimân puáhtá uápásmuđ čujottâsâst www.samediggi.fi</p>
<p>Sämikielâi káidusmáttááttâshaavâ tooimân puáhtá uápásmuđ čujottâsâst www.saamenetaopetus.com/hanke</p>
<p>Lasetiäđuid adelává škovlimčällee Bigga-Helena Magga, bigga-helena.magga(at)samediggi, puh. 010 839 3121 já káidusmáttááttâshaavâ koordinaattor Arla Magga, arla.magga(at)samediggi.fi, puh. 040 687 5989</p>
<p>Anarist 15.5.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
