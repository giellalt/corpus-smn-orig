<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-13516 post-loop-1 post-parity-odd post-entry-last single-big with-slider post-13516 post type-post status-publish format-standard has-post-thumbnail hentry category-nuorah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/06/29/meriaigasas-proojeektpargee-dihtosis-samiskovlakolliistalmeh-haahan/?lang=an" rel="bookmark" title="Permanent Link: Meriáigásâš proojeektpargee Dihtosis -sämiškovlâkolliistâlmeh haahân">Meriáigásâš proojeektpargee Dihtosis -sämiškovlâkolliistâlmeh haahân			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá 1.10.2018 já pištá 15.2.2019 räi. Haavâ ulmen lii toohâđ sämikulttuur uápisin škoovlâin. Haavâst ráhtojeh škovlâkolliistâlmij várás materiaaleh, kolliistâleh škoovlâin sehe tahhoo sämmilij aalmugpeivi uápisin aalmuglâš teemapeivin Suomâ škoovlâin. Proojeektpargee pargon lii koordinistiđ, ete maggaar tiäđu sämmilijn kolgâččij muštâliđ škoovlâin, oovtâstpargoost stivrimjuávhoin, nuorâičällein já Nuorten Akatemiain.</p>
<p>Hiäivulâš škovlim, sämikulttuur tubdâm, hárjánem vijđes amnâsij haaldâšmist sehe nahcâ jiečânâs porgâmân já oovtâstpargon eres tuáimeiguin išedeh pargo miänástuvvee hoittám. Proojeektpargest váttoo sämikielâ táiđu.</p>
<p>Proojeektpargee pälkki meriduvvoo Sämitige pálkkááttemvuáháduv vátávâšvuotâtääsi V/II mield (vuáđupälkki 2 139,83 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh.</p>
<p>Ucâmušâid lahtosijdiskuin kalga toimâttiđ sämitige čäällimkoodán 3.8.2018 tme 16.00 räi čujottâsân Sajos, 99870 Inari teikâ info(at)samediggi.fi.</p>
<p>Lasetiäđuid pargoost addel nuorâičällee Kaisa Tapiola-Länsman, kaisa.tapiola-lansman(at)samediggi.fi, 050 382 5179 já nuorâirääđi saavâjođetteijee Risten Mustonen risten.mustonen(at)samediggi.fi, 040 529 6093. Sämitige tooimân puáhtá uápásmuđ čujottâsâst <a href="http://www.samediggi.fi">www.samediggi.fi</a>.</p>
<p>Anarist 29.6.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
