<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-4128">
        <div class="entry-content-wrapper clearfix"><div class="flex_column av_one_full  flex_column_div av-zero-column-padding first  avia-builder-el-0  avia-builder-el-no-sibling  " style="border-radius:0px; "><div style="padding-bottom:10px; " class="av-special-heading av-special-heading-h3    avia-builder-el-1  el_before_av_textblock  avia-builder-el-first  "><h3 class="av-special-heading-tag " itemprop="headline">Lävdikodeh</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämitige čuákkim aasât vaaljâpaajees ááigán nelji lävdikode, säämi kielârääđi sehe vaaljâlävdikode, mon toimâpaje lii uánihub, ko eres lävdikuudijn.</p>
<p>Lävdikodeh tuáimih stiivrâ vuálásâžžân, valmâšteleh toimâsuárgásis kullee aašijd já taheh miärádâsâid suárgásis kullee vaarij jyehimist já kevttimist.</p>
<p>Lävdikudij saavâjođetteijeeh já värisaavâjođetteijeeh kalgeh leđe sämitige eidusâš jesâneh. Sii lasseen jyehi lävdikoodán kuleh vittâ eres jeessân sehe juáhážân persovnkuáhtásâš värijeessân.</p>
<p>Lävdikodeh kalgeh ovdâstiđ nuuvt pyereest ko máhđulâš Suomâ sämmilij kielâlâš já kuávlulâš juávhuid sehe šiev äššitubdâmuš toimâsyergistis. Lävdikudij pargoin lii meridum sämitige pargo-oornigist. Lävdikodeh hoittájeh jieijâs toimâsuárgán kullee tieđettem.</p>
</div></section></div>
</div>
      </div>
    </main>
  </body>
</html>
