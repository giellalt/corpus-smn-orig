<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-37406 post-loop-1 post-parity-odd post-entry-last single-big with-slider post-37406 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/11/07/samiaasij-radadallampeeivijn-savastallamnaal-ee-kulttuurpalvalusah-ja-soti-ja-eennamkoddeudasmittem/?lang=an" rel="bookmark" title="Permanent Link: Sämiaašij ráđádâllâmpeeivijn savâstâllâmnáál ee. kulttuurpalvâlusah já soti- já eennâmkoddeuđâsmittem">Sämiaašij ráđádâllâmpeeivijn savâstâllâmnáál ee. kulttuurpalvâlusah já soti- já eennâmkoddeuđâsmittem			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämiaašij ráđádâllâmpeeivih uárnejuvvojeh oppeet 7.-8.11.2019 Helsigist. Ráđádâllâmpeeivih uárnejuvvojeh jyehi ive já peeivij ulmen lii moonnâđ čoođâ äigikyevdilis sämiaašijd ministeriöi virgeulmui já Sämitige ovdâsteijei kooskâst. Vuossâmuu peeivi ääigi lii puoh ministeriöid uáivildum ohtâsâš uási haldâttâ</strong><strong>sohjelm kirjiimijn já tai tooimânpieijâmist.</strong></p>
<p>Ráđádâllâmpeeivij ääigi savâstâlloo Sämitige iävtuttâm fáádáin jieškote-uv syergi västideijee virgeulmuiguin. Taan ive ráđádâllâmpeeivijn Sämitige oovdânpuáhtám fáádáh láá kulttuurpalvâlusah, soti- já eennâmkoddeuđâsmittem já mađhâšem.</p>
<p>Kulttuurpalvâlusâin váldojeh oovdân kuávdái tooimâ já ruttâdem sehe Veikkaus -ruttâdem kepidemvaikuttâsah. Soti -uđâsmitmist oovdân láá sämmilij kielâlij já kulttuurlij vuáđuvuoigâdvuođâi já ovtviärdásâšvuođâ kievrâb olášuttem sehe sämmilij vaikuttemmáhđulâšvuođâi já kulttuur-jiešhaldâšem pyeredem. Maađhâšmist oovdân láá lijgemađhâšem arktâlii kuávlust, torvolâšvuotâ- já reesuurskoččâmâšah já páihálij ulmui kuullâm já huámmášumán väldim.</p>
<p>Ráđádâllâmpeivijd uásálisteh Sämitiggeest I värisaavâjođetteijee Heikki Paltto, II värisaavâjođetteijee Tuomas Aslak Juuso, stiivrâ jeessân Nilla Tapiola, haldâttâhhovdâ Pia Ruotsala-Kangasniemi, kulttuurčällee já káidusohtâvuođâi peht Sämitige virgeulmuuh jieškote-uv syergist.</p>
<p>Ráđádâllâmpeeivih láá riehtiministeriö já Sämitige koordinistem já toh uárnejuvvojeh tääl viiđâd keerdi.</p>
<h5><strong>Lasetiäđuh</strong></h5>
<p>I värisaavâjođetteijee Heikki Paltto, puh. 040 756 9075, heikki.paltto(at)samediggi.fi</p>
<p>II värisaavâjođetteijee Tuomas Aslak Juuso, puh. 040 187 1331, tuomas.juuso(at)samediggi.fi</p>
<p>Haldâttâhhovdâ Pia Ruotsala-Kangasniemi, puh. 040 726 2688, pia.ruotsala(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
