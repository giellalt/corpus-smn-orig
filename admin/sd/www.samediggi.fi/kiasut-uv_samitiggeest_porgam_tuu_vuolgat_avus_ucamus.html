<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-73413 post-loop-1 post-parity-odd post-entry-last single-big  post-73413 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/02/08/kiasut-uv-samitiggeest-porgam-tuu-vuolgat-avus-ucamus/?lang=an" rel="bookmark" title="Permanent Link: Kiäsut-uv Sämitiggeest porgâm tuu? Vuolgât ávus ucâmuš">Kiäsut-uv Sämitiggeest porgâm tuu? Vuolgât ávus ucâmuš			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge lii ohtâ merhâšittee pargoadeleijee sämmilij päikkikuávlust. Mii toimâkieddi lii viijđes já äššitobdeeh annojeh sierâ suorgijd já sierâlágán pargoid.<br/>
Sämitige tooimân tun puávtáh uápásmuđ čujottâsâst <a href="https://www.samediggi.fi/">www.samediggi.fi</a></p>
<p>Jis porgâm Sämitiggeest kiäsut tuu, te vuolgât mijjân ávus ucâmuš, mast tun muštâlah alnestâd, mättiimistâd sehe tast, ete magareh pargoh kiäsutteh tuu. Lahte ucâmušân meid jieijâd ánsuluvâttâllâm.<br/>
Tun puávtáh vuolgâttiđ mijjân ávus ucâmuš taan liiŋkâ peht: <a href="https://www.vismasignforms.com/form/9c0628cf-0e09-42b8-bcc4-bbc011d90842">https://www.vismasignforms.com/form/9c0628cf-0e09-42b8-bcc4-bbc011d90842</a></p>
<p>Vuolgâtmáin ávus ucâmuš tun čááitáh, ete Sämitiggeest porgâm kiäsut tuu. Tuu vuolgâttem ávus ucâmuš ij automaatlávt luhhuu mieldi maŋeláá uuccâmnáál puáttee pargoi rekrytistmist, peic taid kalga uuccâđ pargokuáhtásij ucâmušâiguin.<br/>
Mij eellip aktiivlávt čoođâ mijjân vuolgâttum ucâmušâid já väldip ohtâvuođâ, jis mist lii tunjin hiäivulâš pargo. Mij vuolgâttep meid tiäđu uuccâmnáál šaddee pargoin sijjân, kiäh láá vuolgâttâm ávus ucâmuš.</p>
<p>Ávus ucâmuš peht vuolgâttum tiäđuh kieđâvuššojeh luáttámušlávt já toh siäiluttuvvojeh Sämitiggeest 6 mánuppaje.</p>
<p><strong>Lasetiäđuh:</strong><br/>
má. pargoviehâhovdâ Ida Pirttijärvi<br/>
ida.pirttijarvi(a)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
