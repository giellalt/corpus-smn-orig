<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-57846 post-loop-1 post-parity-odd post-entry-last single-big with-slider post-57846 post type-post status-publish format-standard has-post-thumbnail hentry category-ialattas-ja-vuoigadvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/06/18/samitigge-almoot-uuccamnaal-lahacallee-virge-2/?lang=an" rel="bookmark" title="Permanent Link: Sämitigge almoot uuccâmnáál lahâčällee virge">Sämitigge almoot uuccâmnáál lahâčällee virge			<span class="post-format-icon minor-meta"/>	</a></h1></header><div class="entry-content" itemprop="text">
<p>Lahâčällee váldupargon lii toimâđ sämmilij vuoigâdvuođáid kyeskee aašij valmâštâllen já oovdânpyehten Sämitige haldâttuvâst. Virge lii tárguttâs tevdiđ 1.10.2021 rääjist. Pargoh miärášuveh <a href="https://dokumentit.solinum.fi/samediggi/?f=Dokumenttipankki%2FTy%C3%B6j%C3%A4rjestys">Sämitige pargo-oornig</a> 25 § mield. </p>



<p>Sämitiggeest láá 1.1.2022 rääjist kyehti lahâčällee virge já tondiet pargoh uárnejuvvojeh tääl uđđâsist. Tääl uuccâmnáál viirgán puáhtá puátteevuođâst kulluđ meid hovdâpargoid. Sämitiggeasâttâs (1727/95) miäldásâš tohálâšvuotâvátámâššân lii riehtitiettuu kandidaat tođhos (aaleeb ollâškovlâtođhos) já sämmiláid kyeskee riävtálij aašij tubdâm sehe sämikielâ táiđu. Virge miänástuvvee hoittám iššeed lasseen šiev sämikulttuur já haaldâtlij pargoi tubdâm, šiev ruotâ/tárukielâ já eŋgâlâskielâ táiđu, naavcah porgâđ tedduu vyelni sehe persovnlâš hiäivulâšvuotâ hovdâpargoid. Virge tevdimist lii kuuđâ mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi III/I mield (vuáđupälkki 3194,73 eurod/mp). Vuáđupäälhi lasseen máksojeh hárjánemlaseh pargohárjánem mield sehe sämikuávlu porgâdijn 24 % sämikuávlu lase. </p>



<p>Ucâmušah tuođâštusâiguin kalga toimâttiđ Sämitige čäällimkoodán 19.7.2021 räi čujottâsân <a href="https://www.sympahr.net/public/pq.aspx?4c85841c">https://www.sympahr.net/public/pq.aspx?4c85841c</a></p>



<p>Lasetiäđuid addel haldâttâhhovdâ Pia Ruotsala-Kangasniemi puh. +358407262688 tâi pia.ruotsala(at)samediggi.fi Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a></p>



<p>18.6.2021 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
