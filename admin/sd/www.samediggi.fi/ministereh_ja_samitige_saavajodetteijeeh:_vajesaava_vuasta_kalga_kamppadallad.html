<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-53540 post-loop-1 post-parity-odd post-entry-last single-big with-slider post-53540 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/02/05/ministereh-ja-samitige-saavajodetteijeeh-vajesaava-vuasta-kalga-kamppadallad/?lang=an" rel="bookmark" title="Permanent Link: Ministereh já Sämitige saavâjođetteijeeh: vajesaavâ vuástá kalga kámppádâllâđ">Ministereh já Sämitige saavâjođetteijeeh: vajesaavâ vuástá kalga kámppádâllâđ			<span class="post-format-icon minor-meta"/>	</a></h1></header><div class="entry-content" itemprop="text">
<p>Taažâ, Ruotâ já Suomâ sämiaašijn västideijee ministereh já Sämitiigij saavâjođetteijeeh tiädutteh ohtsii julgáštâsâstis, ete lii tehálâš kámppádâllâđ sämmiláid čyeccee aštâččem já vaje vuástá.</p>



<p>Ruotâ alemuu rievti 23.1.2020 julgáštem Girjas siijdân kyeskee tuámu maŋa oles Sämieennâm kuávlust lii lamaš aštâččâm, vaje já joba viehâväldi. Tave-Taažâst láá lamaš maaŋgah tábáhtusah, main láá tuođâlávt kihtem sämmilij vuástá. Suomâst vajesaahâ sämmilij vuástá tiättoo eromâšávt sosiaallii mediast.</p>



<p>– Mii demokraatlijn ohtsâškuudijn kalga leđe tile savâstâlmân já sierâlágán uáiviláid. Sänirijjâvuotâ lii demokraatlii riehtistaatâ vuáđu. Mutâ sänirijjâvuotâ ij uáivild rijjâvuođâ hárjuttiđ vajesaavâ ige rijjâvuođâ kihteđ sierâ aalmugjuávhui vuástá, pahudeh julgáštâsâst.</p>



<p>Julgáštâs tahheeh láá kuávlu- já digitalisistemminister <strong>Linda Hofstad Helleland</strong> Taažâst, kulttuur- já demokratiaminister <strong>Amanda Lind</strong> Ruotâst, riehtiminister <strong>Anna-Maja Henriksson</strong> Suomâst, Taažâ Sämitige saavâjođetteijee <strong>Aili Keskitalo</strong>, Ruotâ Sämitige saavâjođetteijee <strong>Per-Olof Nutti</strong> já Suomâ Sämitige saavâjođetteijee <strong>Tuomas Aslak Juuso</strong>.</p>



<p><a href="https://oikeusministerio.fi/documents/1410853/4735105/Ministereiden+ja+puheenjohtajien+julkilausuma+saamelaisiin+kohdistuvan+vihan+vastustamisesta.pdf/74ce93ea-fccf-2a10-50e8-873ac045d975/Ministereiden+ja+puheenjohtajien+julkilausuma+saamelaisiin+kohdistuvan+vihan+vastustamisesta.pdf/Ministereiden+ja+puheenjohtajien+julkilausuma+saamelaisiin+kohdistuvan+vihan+vastustamisesta.pdf?t=1612509375411">Ciälkkámuš PDF 692kB </a>(suomâkielân)</p>



<p><strong>Lasetiäđuh:</strong></p>



<p>Sämitige saavâjođetteijee Tuomas Aslak Juuso p. 040 687 3394 / 010 839 3101, tuomas.juuso(at)samediggi.fi</p>



<p>minister Henriksson sierânâsišedeijee Niklas Mannfolk, p. 050 306 3990</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
