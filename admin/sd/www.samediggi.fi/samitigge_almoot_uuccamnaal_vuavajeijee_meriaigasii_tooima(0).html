<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62934 post-loop-1 post-parity-odd post-entry-last single-big with-slider post-62934 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/02/16/samitigge-almoot-uuccamnaal-vuavajeijee-meriaigasii-tooima-2/?lang=an" rel="bookmark" title="Permanent Link: Sämitigge almoot uuccâmnáál vuávájeijee meriáigásii tooimâ">Sämitigge almoot uuccâmnáál vuávájeijee meriáigásii tooimâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitige sämikielâ toimâttâh ocá meriáigásii vuávájeijee, kiän pargon lii rähtiđ tiäđáttâsmateriaal säämi kielâlaavâst já sämmilij eres kielâlijn vuoigâdvuođâin sämiaalmugân nettisiijđoid já eres kanaváid. Pargo álgá 1.4.2022 teikâ sopâmuš mield já pištá 31.6.2022 räi já máhđulávt ton maŋa.</p>



<p>Tohálâšvuotâvátámâššân lii pargo vááttám škovlim já toos lasseen váttoo sämikielâ táiđu (asâttâs 1727/95). Pargo miänástuvvee hoittám váátá šiev sämmilij kielâlij vuoigâdvuođâi, sämmilâškulttuur já haaldâtlij pargoi tubdâm sehe šiev viestâdemtááiđuid. Pargohárjánem västideijee pargoin annoo hiättun.</p>



<p>Pälkki meriduvvoo Sämitige pälkkivuáháduv vátávâšvuotâtääsi IV/III mield (vuáđupälkki 2645,46 eurod/mp). Vuáđupäälhi lasseen máksojeh pargohárjánem mield miärášuvvee hárjánemlaseh sehe sämikuávlust porgâdijn 24 % sämikuávlu lase. Pargoost nuávdittuvvoo kyevti oho keččâlemäigi.</p>



<p>Ucâmuš lahtosijdiskuin kalga toimâttiđ Sämitige čäällimkoodán 7.3.2022 räi čujottâsân: <a href="https://www.sympahr.net/public/pq.aspx?0855aa64&amp;lang=fi-FI">https://www.sympahr.net/public/pq.aspx?0855aa64&amp;lang=fi-FI</a></p>



<p>Lasetiäđuid pargoost addel kielâtorvočällee Anne Kirste Aikio puh. 010 839 3124.</p>



<p>Sämitige tooimân puáhtá uápásmuđ netičujottâsâst www.samediggi.fi</p>



<p>Anarist 16.2.2022<br/>Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
