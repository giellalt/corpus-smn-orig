<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-21230 post-loop-1 post-parity-odd post-entry-last single-big  post-21230 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/01/21/samikielai-kaidusmattaattashaava-nettisiijdoh-lekkasii-mattaattasan-almottattam-lii-algam/?lang=an" rel="bookmark" title="Permanent Link: Sämikielâi káidusmáttááttâshaavâ nettisiijđoh lekkâsii – máttááttâsân almottâttâm lii álgám">Sämikielâi káidusmáttááttâshaavâ nettisiijđoh lekkâsii – máttááttâsân almottâttâm lii álgám			<span class="post-format-icon minor-meta"/>	</a></h1></header><div class="entry-content" itemprop="text"><p>Sämikielâi káidusmáttááttâs piiloothaavâ nettisiijđoh láá lehâstum. Sijđoid piäsá <a href="https://www.saamenetaopetus.com">taan liiŋkâst</a>. Máttááttâsân luuhâmihán 2019-2020 puáhtá almottâttâđ luámáttuvváin, mii lii siijđoin.</p>
<p>Nettisiijđoh fäälih äigikyevdilis tiäđu sämikielâi káidusmáttááttâshaavâst, ton pargein já máttáátteijein sehe sämikielâlijn oppâmaterialijn. Siijđoin láá meiddei eromâšávt škovláid já huolâtteijeid uáivildum haavâ äššikirjeh já lasseen savâstâllâmsijđo škovlâlijd já uáppeid.</p>
<p>Sijđoid peividuvvojeh haavâ äigikyevdilis tábáhtusah, uđđâseh já tiäđáttâsah sehe materialeh, maid uáppeeh rähtih. Nettisiijđoi peht puáhtá meid almottâttâđ káidusmáttááttâsân luuhâmihán 2019–2020. Almottâttâmäigi lii 22.2.2019 räi.</p>
<p>Nettisiijđoi siskáldâs já graafâlii vuávám västideijeeh láá proojeektpargeeh Arla Magga, Eila Tapiola já Sämitige škovlimčällee Ulla Aikio-Puoskari oovtâst nettipuovtâdeijee Eeva Mäkisáin.</p>
<p> </p>
<p><a href="https://www.saamenetaopetus.com"/></p>
<h5>Lasetiäđuh:</h5>
<p>Proojeekthovdâ Eila Tapiola, eila.tapiola(at)utsjoki.fi, 040 7012 094</p>
<p>Proojeektkoordinaattor Arla Magga, arla.magga(at)samediggi.fi, 040 1985 033</p>
<p>Škovlimčällee Ulla Aikio-Puoskari, ulla.aikio-puoskari(at)samediggi.fi, 010 8393 112</p>
<p><a href="https://www.saamenetaopetus.com">https://www.saamenetaopetus.com</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
