<html>
  <body>
    <main role="main" itemscope="itemscope" itemtype="https://schema.org/Blog" class="template-page content  av-content-small alpha units">
      <div class="post-entry post-entry-type-page post-entry-36011">
        <div class="entry-content-wrapper clearfix"><div style="padding-bottom:10px; " class="av-special-heading av-special-heading-h3    avia-builder-el-0  el_before_av_textblock  avia-builder-el-first  "><h3 class="av-special-heading-tag " itemprop="headline">Sämitiggevaljâi puáđus</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/BlogPosting" itemprop="blogPost"><div class="avia_textblock  " itemprop="text"><p>Sämitige vaaljâlävdikodde lii čuákkimistis 2.10.2019 nanodâm <a href="https://dokumentit.solinum.fi/samediggi/?f=Dokumenttipankki%2FVaalit">sämitiggevaljâi puáttus</a>. Sämitiggevaaljâ jienâstemprooseent lâi 48,58. Jienâstemvuoigâtvuođâ vaaljâin kevttii ohtsis 2853 jienâstemvuoigâtvuođâlâššâd. Vaaljâlävdikodde kuođij jienâstemist 290 jienâd vuotân väldihánnáá sämitiggeest adelum laavâ 35 § mield já hilkoi 7 tuhhiimettum jienâstemlippud laavâ 37 § mield.</p>
</div></section>
<section class="av_textblock_section " itemscope="itemscope" itemtype="https://schema.org/BlogPosting" itemprop="blogPost"><div class="avia_textblock  " itemprop="text"><section class="av_textblock_section ">
<div class="avia_textblock ">
<section class="av_textblock_section ">
<div class="avia_textblock ">
<p>Sämitige jesânin šaddeh väljejuđ 21 enâmustáá jienâid finnim iävtukkâssâd, toin iävttoin, ete sii juávhust láá ucemustáá kulmâ iävtukkâs jieškote-uv sämmilij päikkikuávlu kieldâst. Jis monnii tain kieldâin iä lah kulmâ iävtukkâs taan juávhust, te taan kieldâst orroo iävtukkâsâin šaddeh väljejuđ enâmustáá jienâid finnim kulmâ iävtukkâs.</p>
<p>Värijesânin šadda väljejuđ jieškote-uv sämikuávlu kieldâst orroo iävtukkâsâin väljejum šoddâm iävtukkâsâi maŋa čuávuvážžân enâmustáá jienâid finnim iävtukkâs.</p>
<p>Jis jienâmereh láá siämmáá stuárráh, te toi koskâsâš oornig čuávdoo vuárbumáin.</p>
<p>Luuvâ lase: <a href="https://www.samediggi.fi/vaaljah-2019/samitige-vaaljai-puatusij-meridum/?lang=an">Sämitige vaaljâi puátusij meridum</a></p>
<h5 id="yhteystiedot">Ohtâvuotâtiäđuh:</h5>
</div>
</section>
<section class="av_textblock_section ">
<div class="avia_textblock ">
<p><strong>Sämitige valjâlävdikodde</strong><br/>
Sämikulttuurkuávdáš Sajos<br/>
Menesjärventie 2A<br/>
99870 AANAAR</p>
<p>+358 10 839 3120 | +358 10 839 3138<br/>
<a href="mailto:vaalit@samediggi.fi">vaalit(at)samediggi.fi</a></p>
<p><a href="https://www.samediggi.fi/vaaljah-2019/?lang=an">www.samediggi.fi/vaaljah-2019/?lang=an</a></p>
</div>
</section>
</div>
</section>
<section class="av_textblock_section ">
<div class="avia_textblock "/>
</section>
</div></section>
</div>
      </div>
    </main>
  </body>
</html>
