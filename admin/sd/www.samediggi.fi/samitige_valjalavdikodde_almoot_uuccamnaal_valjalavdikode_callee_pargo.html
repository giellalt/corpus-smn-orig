<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-61688 post-loop-1 post-parity-odd post-entry-last single-big  post-61688 post type-post status-publish format-standard has-post-thumbnail hentry category-uddaseh-an category-vaaljalavdikode-tiadattasah" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/12/20/samitige-valjalavdikodde-almoot-uuccamnaal-valjalavdikode-callee-pargo/?lang=an" rel="bookmark" title="Permanent Link: Sämitige valjâlävdikodde almoot uuccâmnáál valjâlävdikode čällee pargo">Sämitige valjâlävdikodde almoot uuccâmnáál valjâlävdikode čällee pargo			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitige valjâlävdikodde almoot uuccâmnáál <strong>valjâlävdikode čällee</strong> meriáigásii pargo ááigán 1.1.2022-31.12.2023. Pargo álgá sopâmuš mield. Valjâlävdikode toimâpäikki lii säämi kulttuurkuávdáš Sajosist, Anarist. Čällee pargon lii valjâlävdikode vuálásâžžân valmâštâllâđ já olášuttiđ vaaljâid sehe toimâđ valjâlävdikode oovdânpyehten já čällen čuákkimijn. Pargoid kuleh meid valjâlävdikode toimâttuv hovdâpargoh.</p>



<p>Asâttâsân vuáđuduvvee tohálâšvuotâvátámâššân lii pargo vaattâm škovlim já sämikielâ táiđu (asâttâs 1727/95). Pargo miänástuvvee hoittáámist iššeed hiäivulâš ollâškovlâtođhos sehe haaldâtlij pargoi já sämmiláid kyeskee vuoigâdvuođâlij aašij tubdâm. Pälkki meriduvvoo sämitige pälkkivuáháduv III/I-II – IV/I mield (vuáđupälkki 2828,57-3194,73 eurod /mp). Vuáđupäälhi lasseen pargoost máksoo 24 % sämikuávlu lase já hárjánemlaseh pargohárjánem mield.</p>



<p>Ucâmušâid lahtosijguin kalga toimâttiđ sämitige čäällimkoodán 3.1.2022 räi čujottâsân  <a href="https://www.sympahr.net/public/pq.aspx?9425248f">https://www.sympahr.net/public/pq.aspx?9425248f</a></p>



<p>Lasetiäđuid pargoost adelává valjâlävdikode saavâjođetteijee Heikki Paltto p.+358 4075 69075 tâi värisaavâjođetteijee Maria Sofia Aikio p.+358 4002 82202 Sämitige tooimân puáhtá uápásmuđ nettičujottâsâst www.samediggi.fi</p>



<p>Anarist 16.12.2021 Sämitige valjâlävdikodde</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
