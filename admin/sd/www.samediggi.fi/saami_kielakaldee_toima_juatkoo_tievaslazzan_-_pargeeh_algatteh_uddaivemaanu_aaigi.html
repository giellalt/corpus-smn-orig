<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-20916 post-loop-1 post-parity-odd post-entry-last single-big with-slider post-20916 post type-post status-publish format-standard has-post-thumbnail hentry category-saami-kielakaldee category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/01/11/saami-kielakaldee-toima-juatkoo-tievaslazzan-pargeeh-algatteh-uddaivemaanu-aaigi/?lang=an" rel="bookmark" title="Permanent Link: Säämi Kielâkäldee toimâ juátkoo tievâslâžžân – pargeeh algâtteh uđđâivemáánu ääigi">Säämi Kielâkäldee toimâ juátkoo tievâslâžžân – pargeeh algâtteh uđđâivemáánu ääigi			<span class="post-format-icon minor-meta"/>	</a></h1></header><div class="entry-content" itemprop="text"><p>Sämikielâ normâdempargo juátkoo tievâslâžžân ubâ ive 2019. Anarâš-, nuorttâlâš- já tavesämikielâ kielâpargeeh porgâškyetih uđđâivemáánu ääigi. Kielâjuáhusij toimâ piäijoo joton ko kielâpargeeh láá algâttâm.</p>
<p>Säämi Kielâkäldee toimâ vuálgá joton tievâslâžžân uđđâivemáánu ääigi. Anarâškielâ kielâpargen aalgât <strong>Henna Lehtola</strong>, nuorttâlâškielâ kielâpargen <strong>Mervi Semenoff</strong> já tavesämikielâ kielâpargen <strong>Bigga-Helena Magga</strong>. <strong>Marko Marjomaa</strong> juátká Kielâkäldee koskâpuddâsii hovdân já visásmittum ruttâdem vievâst toimâttâhčällen aalgât <strong>Hannele Sieppi</strong>.</p>
<p>Säämi Kielâkäldee ravvimpalvâlus juátká toimâsis ko kielâpargeeh algâtteh pargostis. Ohtâvuotâtiäđuh peividuvvojeh <a href="https://www.samediggi.fi/saami-kielakaldee/?lang=an">Sämitige</a> sehe <a href="http://www.giella.org/">Säämi Kielâkäldee</a> sijđoid.</p>
<p><strong>Lasetiäđuid addel Säämi Kielâkäldee koskâpuddâsâš hovdâ Marko Marjomaa</strong></p>
<p>marko.marjomaa(at)samediggi.fi, +358 10 839 3183 tai +358 50 438 2484</p>
<p><a href="http://www.giella.org">www.giella.org</a></p>
<p> </p>
<p>Keejâ fáádán lohtâseijee artikkâlijd:</p>
<ul>
<li><a href="https://www.samediggi.fi/2018/12/18/samikielai-ovdedempaargon-laseruudah-meid-saami-kielakaldee-ruttadem-visasmui-ihan-2019/?lang=an">Sämikielâi ovdedempaargon laseruuđah, meid Säämi Kielâkäldee ruttâdem visásmui ihán 2019</a></li>
<li><a href="https://www.samediggi.fi/2018/08/10/valtion-talousarviossa-ehdotetaan-460-000-euron-lisaysta-saamelaiskarajien-toiminnan-turvaamiseen-sami-giellagaldun-rahoitus-edelleen-auki/">Staatâ budjetist iävtutteh 460 000 euro lasettem Sämitige tooimâ turviimân – Säämi Kielâkäldee ruttâdem ain ávus</a> (suom.)</li>
<li><a href="https://www.samediggi.fi/2018/06/07/saami-kielakaldee-toima-juatkoo-karzidum-haamist-taan-ive-loopa-rai/?lang=an">Säämi Kielâkäldee toimâ juátkoo käržidum häämist taan ive loopâ räi</a></li>
</ul>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
