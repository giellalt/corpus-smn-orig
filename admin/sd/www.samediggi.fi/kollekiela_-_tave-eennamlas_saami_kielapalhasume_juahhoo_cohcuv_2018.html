<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-13970 post-loop-1 post-parity-odd post-entry-last single-big with-slider post-13970 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/07/11/kollekiela-tave-eennamlas-saami-kielapalhasume-juahhoo-cohcuv-2018/?lang=an" rel="bookmark" title="Permanent Link: KOLLEKIELÂ – Tave-eennâmlâš säämi kielâpalhâšume juáhhoo čohčuv 2018">KOLLEKIELÂ – Tave-eennâmlâš säämi kielâpalhâšume juáhhoo čohčuv 2018			<span class="post-format-icon minor-meta"/>	</a></h1></header><div class="entry-content" itemprop="text"><p><em>KOLLEKIELÂ – Tave-eennâmlâš säämi kielâpalhâšume juáhhoo káávcád keerdi čohčuv 2018. Palhâšume mieđettuvvoo ovtâskâsulmuid tâi siärváduvváid Taažâst, Ruotâst, Suomâst tâi Ruošâst sämikielâ oovdedmân. Palhâšume jyehimtilálâšvuotâ lii sämmilâšaašijn västideijee ministerij ja sämitigij saavâjođetteijei teivâdem ohtâvuođâst Oslost skammâmáánust.</em></p>
<p><em>Palhâšume láá vuáđudâm Taažâ, Suomâ ja Ruotâ sämmilâšaašijn västideijee ministereh oovtâst tai enâmij sämitigij saavâjođetteijeiguin. Palhâšume juohhui vuossâmuu keerdi ive 2004 já tot juáhhoo jyehi nube ive. Palhâšume stuárudâh lii 15 000 eurod.</em></p>
<p><strong>Kielâpalhâšume ulme </strong></p>
<p>Kielâpalhâšume ulmen lii vaiguttiđ sämikielâ/sämikielâi naanodmân, oovdedmân já siäilutmân Taažâst, Ruotâst, Suomâst já Ruošâst.</p>
<p><strong>Kii puáhtá finniđ palhâšume?<br/>
</strong>Kielâpalhâšume mieđettuvvoo ovtâskâsulmuid tâi siärváduvváid tegu juávhuh, seervih, já lájádâsah moh láá porgâm eromâš iäljárávt sämikielâ ovdedem, nonnim tâi siäiluttem oovdân. Palhâšume puáhtá mieđettiđ om. kirjálâš, njálmálâš tâi eres pargoin, moh kyeskih vijđáht jieškote-uv toimâsuorgijd. Palhâšume juáhhoo oovtâ tâi kyehti vyeittei.</p>
<p><strong>Almoot jieijâd iävtukkâs!<br/>
</strong>Ovtâskâs olmooš, juávkku tâi siärvádâh Taažâst, Ruotâst, Suomâst já Ruošâst puáhtá oovdânpyehtiđ jieijâs iävtuttâs ive 2018 palhâšume vyeittest. Iävtuttâs palhâšume vyeittest já enâmustáá kyevti siijđo kukkosâš kirjálâš vuáđustâllâm kalga toimâttiđ <strong>majemustáá čohčâmáánu 9. peeivi 2018</strong> čujottâsân:</p>
<p>Gollegiella – bedømningskomiteen<br/>
SAMI, Kommunal- og moderniseringsdepartementet,<br/>
Postboks 8112 Dep, 0032 Oslo, Norway<br/>
Tel: +47 22 24 68 46</p>
<p>e-mail: <a href="mailto:postmottak@kmd.dep.no">postmottak@kmd.dep.no</a></p>
<p>Lase: <a href="https://www.samediggi.fi/sammiliih-info/samikiela/tave-eennamlas-samikiela-kielapalhasume/?lang=an">https://www.samediggi.fi/sammiliih-info/samikiela/tave-eennamlas-samikiela-kielapalhasume/?lang=an</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
