<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-54174 post-loop-1 post-parity-odd post-entry-last single-big with-slider post-54174 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/02/23/samitigge-almoot-uuccamnaal-meriaigasii-saminuorai-taaidatabahtus-proojeektpargee-tooima-2/?lang=an" rel="bookmark" title="Permanent Link: Sämitigge almoot uuccâmnáál meriáigásii Säminuorâi taaiđâtábáhtus proojeektpargee tooimâ">Sämitigge almoot uuccâmnáál meriáigásii Säminuorâi taaiđâtábáhtus proojeektpargee tooimâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Pargo álgá sopâmuš mield já juátkoo 15.6.2021 räi. Proojeektpargee pargon lii västidiđ Säminuorâi taaiđâtábáhtus vuáváámist, ornimijn, ohtâvuođâ tolâmist tábáhtus uásálistei já uárnejeijei kooskâ, tieđeetmist, eres munevalmâštâlmijn já tábáhtus loppâpargoin. Taaiđâtábáhtus 2021 uárnejuvvoo interneetist virtuaaltábáhtussân. Proojeektpargee parga káidusohtâvuođáin škovlim- já oppâmateriaaltoimâttuvâst, mon hovdân tuáimá škovlimčällee. </p>



<p>Pargo miänástuvvee hoittám váátá sämikielâ tááiđu (sämitiggeest adelum asâttâs 1727/1995). Mij anneep áárvust jiečânâs já huolâlii pargovyevi sehe šiev ohtsâšpargo- já vuáruvaikuttâstááiđuid. Pälkki miärášuvá sämitige pälkkivuáháduv vátávâšvuotâtääsi V já tast II juávhu mield (vuáđupälkki 2204,04 eurod/mp). Vuáđupäälhi lasseen máksojeh káiduspargo päikkikode mield 24 % sämikuávlu lase já pargohárjánem mield miärášuvvee hárjánemlaseh. </p>



<p>Ucâmušâid uáppu- já pargotuođâštusâiguin kalga toimâttiđ Sämitige čäällimkoodán vástuppeeivi 12.3. tme 12.00 räi čujottâsân <a href="https://www.sympahr.net/public/pq.aspx?138d8fc1">https://www.sympahr.net/public/pq.aspx?138d8fc1</a> </p>



<p>Lasetiäđuid pargoost addel škovlimčällee Ulla Aikio-Puoskari, <a href="mailto:ulla.aikio-puoskari@samediggi.fi">ulla.aikio-puoskari(at)samediggi.fi</a>, puh. 010 839 3112. Sämitige tooimân puáhtá uápásmuđ čujottâsâst <a href="http://www.samediggi.fi">www.samediggi.fi</a> já ovdebáá iivijn uárnejum Säminuorâi taaiđâtábáhtusáid puáhtá uápásmuđ čujottâsâst <a href="http://www.saamelaisnuorten%20taidetapahtuma.com/">www.saamelaisnuorten taidetapahtuma.com/</a></p>



<p>Anarist 23.2.2021</p>



<p>Sämitigge </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
