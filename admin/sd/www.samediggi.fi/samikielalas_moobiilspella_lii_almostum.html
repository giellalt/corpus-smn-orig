<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-37074 post-loop-1 post-parity-odd post-entry-last single-big with-slider post-37074 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/10/28/samikielalas-moobiilspella-lii-almostum/?lang=an" rel="bookmark" title="Permanent Link: Sämikielâlâš moobiilspellâ lii almostum">Sämikielâlâš moobiilspellâ lii almostum			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige vuálá škovlâahasii párnáimateriaalihaavâ vuossâmuš moobiilspellâ lii tääl vaalmâš, já tom puáhtá luođiđ <a href="https://play.google.com/store/apps/details?id=fi.Zaibatsu.KarhuKettu">Google Play -käävpist</a> suomâkielâ nommân <em>Karhu ja kettu</em>. Moobiilspellâ lii almostum kuulmâ sämikielân; anarâškielân, nuorttâlâškielân já orjâlâškielân.</p>
<p>Kuobžâ já Riemnjis lii mainâshámásâš moobiilspellâ, kost čuávvup elleekuáhtá já sunnuu ustevij määđhi Sáámán. Maainâs ovdán kuuloold iveaaigij mield, já jyehi iveääigi puotâ láá valjimspeelah. Speelâ čuosâttâhjuávkku láá vuálá škovlâahasiih párnááh, mut spellâ heivee šievnáálá puohháid, meid rävis kielâuáppeid.</p>
<p/>
<p>Kuobžâ já Riemnjis -moobiilspeelâ algâjuurdâ já koveh láá graafikko Ulla Sainio. Speelâ lii ráhtám jyváskylálâš spellâovdedeijee já Koskâ-Suomâ stuárráámus spellâsyergi irâttâs Zaibatsu Interactive.</p>
<p><a href="https://www.samediggi.fi/2019/05/03/vuala-skovlaahasij-parnai-materiaalhaaha-lii-ovdanam-pelimuudon-rahtimnaal-kyehti-moobiilspeela-kyehti-digitaallii-kirje-lyevdispeela-ja-podoipuustaveh/?lang=an">Sämitige vuálá škovlâahasii párnáimateriaalihaahâ</a> lii ive 2019 pištee máttááttâs- ja kulttuurministeriö ruttâdem haahâ, kost pyevtittuvvojeh Suomâ sämikieláid kyehti moobiilspeelâ, kyehti digikirje, sämikielâi pođoipustaveh já lyevdispeelâ puásuielimist. Materiaaleh almostittojeh párnái vuoigâdvuođâi peeivi 20.11.</p>
<h5>Lasetiäđuh</h5>
<p>Má. kielâpiervâlstivrejeijee<br/>
Petra Kuuva<br/>
+358 10 839 3119 / +358 40 6624741<br/>
petra.kuuva(at)samediggi.fi</p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
