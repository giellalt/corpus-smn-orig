<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-28477 post-loop-1 post-parity-odd post-entry-last single-big with-slider post-28477 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/06/05/samitigge-ja-riehtiministerio-radadallii-samitige-vaaljai-aigimuddoost/?lang=an" rel="bookmark" title="Permanent Link: Sämitigge já riehtiministeriö ráđádâllii sämitige vaaljâi äigimuddoost">Sämitigge já riehtiministeriö ráđádâllii sämitige vaaljâi äigimuddoost			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge já riehtiministeriö tollii sämitiggelaavâ 9 § miäldásii ráđádâllâm 5.6.2019 sämitige vaaljâi äigimuddoost. Riehtiministeriö seelvât jotelávt sämitige vaaljâi äigimuudon lohtâseijee koččâmuš  Rinne haldâttâsohjelmkirjim miäldásávt.</p>
<p>Ulmen ličij adeliđ haldâttâs iävtuttâs, main nubásmitáččii sämitiggelaavâ. Laavâ nubásmitáččii tienuuvt, ete tááláá Sämitige toimâpaje juáđháččii já vaaljâid sirdáččii. Iävtuttâs tyehin láá OA olmoošvuoigâdvuotâkomitea kuovâmáánust 2019 adelem kyehti čuávdus, moi mield Suomâ kalga miäruštâllâđ uđđâsist sämitiggeest adelum laavâ 3 §, vâi visásmit, ete iävtuh jienâvuoigâdvuotân Sämitige vaaljâin miäruštâllojeh já taid heiviitteh kunnijâtmáin sämmilij vuoigâdvuođâ kevttiđ siskáldâs jiešmeridemvuoigâdvuođâs aalmug- já poolitláid vuoigâdvuođáid kyeskee almossopâmuš 25 já 27 artikkâl miäldásávt.</p>
<p>”Sämitige vaaljâi äigimudo sirdem lii eromâš muálkkáás äšši. Sämitigge ana tehálâžžân, ete äšši selvâttuvvoo nuuvt jotelávt ko máhđulâš”, paahud II värisaavâjođetteijee Tuomas Aslak Juuso.</p>
<p>Sämitige čuákkim kieđâvuš vaaljâi äigimuddo -ääši <a href="https://www.samediggi.fi/events/samitige-cuakkim-2-2019/?lang=an">čuávuváá čuákkimistis 18.6.2019</a>.<strong> </strong></p>
<h5>Lasetiäđuh:</h5>
<p>Sämitige II värisaavâjođetteijee Tuomas Aslak Juuso puh. 040 1871 331, <a href="mailto:tiina.sanila-aikio@samediggi.fi">tuomas.juuso(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
