<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-37339 post-loop-1 post-parity-odd post-entry-last single-big with-slider post-37339 post type-post status-publish format-standard has-post-thumbnail hentry category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/11/06/savastallamtilalasvuota-oulust-12-11-ja-ruavinjaargast-13-11/?lang=an" rel="bookmark" title="Permanent Link: Savâstâllâmtilálâšvuotâ Oulust 12.11. ja Ruávinjaargâst 13.11.">Savâstâllâmtilálâšvuotâ Oulust 12.11. ja Ruávinjaargâst 13.11.			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Puáđi savâstâllâđ äigikyevdilis aašijn!<br/>
</strong>Sämitige stiivrâ ornim savâstâllâmtilálâšvuođah juátkojeh Oulust já Ruávinjaargâst.</p>
<p><strong>Oulu,</strong> majebargâ 12.11. tme 17-19,<br/>
Bar &amp; Café Keltainen Aitta, Aittatori 25, 90100 Oulu</p>
<p><strong>Ruávinjargâ</strong>, koskokko 13.11. tme 18-20,<br/>
Santa’s Hotel Santa Claus (-1. krs), Korkalonkatu 29, 96200 Rovaniemi</p>
<p>Tilálâšvuođâ tárguttâssân lii teivâđ kuávlu sämmilijguin já savâstâllâđ äigikyevdilis aašijn.<br/>
Tiervâpuáttim! Faallâp käähvi.</p>
<p>”Halijdep stivráin juátkiđ vala savâstâllâmtilálâšvuođâi ornim návt loppâ toimâpaje ääigi. Savâstâllâmtilálâšvuođah láá šiev tilálâšvuotâ peessâđ savâstâllâđ já lonottiđ jurduid Sämitige já eromâšávt stiivrâ pargoost sierâ kuávlu sämmilijguin. Tilálâšvuođâin lii meid šiev máhđulâšvuotâ adeliđ evvisijd čuávvoo Sämitiigán, iätá saavâjođetteijee Sanila-Aikio já tuáivut ääšist kiddiistum ulmuid tiervâpuáttim tilálâšvuođáid.</p>
<p>Vaaljâpaje majemuš savâstâllâmtilálâšvuotâ tuálloo Čevetjäävrist 1.12.2019.</p>
<p><strong>Lasetiäđuh:</strong><br/>
Saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
