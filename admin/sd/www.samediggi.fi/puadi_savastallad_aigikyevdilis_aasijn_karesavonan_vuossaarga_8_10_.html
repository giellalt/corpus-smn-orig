<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-16315 post-loop-1 post-parity-odd post-entry-last single-big  post-16315 post type-post status-publish format-standard has-post-thumbnail hentry category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/10/05/puadi-savastallad-aigikyevdilis-aasijn-karesavonan-vuossaarga-8-10/?lang=an" rel="bookmark" title="Permanent Link: Puáđi savâstâllâđ äigikyevdilis aašijn Käresavonân vuossaargâ 8.10.">Puáđi savâstâllâđ äigikyevdilis aašijn Käresavonân vuossaargâ 8.10.			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämitige stiivrâ ornim savâstâllâmtilálâšvuođah juátkojeh. Stivrâ uárnee čuákkimis ohtâvuođâst savâstâllâmtilálâšvuođâ Käresavvoon kappelist vuossaargâ 8.10. tme 18-20. Tilálâšvuođâ tárguttâssân lii teivâđ kuávlu sämmilijguin já adeliđ mahđulâšvuođâ savâstâllâđ äigikyevdilis aašijn.</strong></p>
<p><strong>– </strong>Savâstâllâmtilálâšvuođâi ulmen lii nanodiđ sämisiärváduv já Sämitige koskâsii savâstâllâm ohtsij aašij ovdedem pyerrin. Helsig já <a href="https://www.samediggi.fi/2018/04/24/saamelaiskarajien-keskustelutilaisuus-kerasi-vuotson-mokta-tuvan-tayteen-vakea/">Vuáču tilálâšvuođah</a> láá čáittám, ete tágáreh epivirgáliih savâstâllâmtilálâšvuođah annojeh, iätá Sämitige saavâjođetteijee Tiina Sanila-Aikio.</p>
<p>Sämitige stivrâ tuáivut Käresavvoon kuávlu sämmilijd tiervâpuáttim vaaljâpaje kuálmád savâstâllâmtilálâšvuotân! Tilálâšvuotâ uárnejuvvoo Käresavvoon kappelist vuossaargâ 8.10. tme 18-20.</p>
<p><strong>Čuávuvááh stiivrâ savâstâllâmtilálâšvuođah uárnejuvvojeh 5.11. Ucjuuvâst já 4.12. Anarist. Tilálâšvuođâin tieđettuvvoo lase maŋeláá.</strong></p>
<p><a href="https://dokumentit.solinum.fi/samediggi/?f=Dokumenttipankki%2FKertomukset%2C%20ohjelmat%20ja%20suunnitelmat%2FSuunnitelmat%2FSaK%C3%A4%20toimintasuunnitelmat%2FToimikausi%202016-2019">Sämitige ive 2018 toimâvuávám</a> mield stiivrâ čuákkimeh uárnejuvvojeh máhđulâšvuođâi mield Ucjuuvâst, Vuáčust, Helsigist, Iänuduv Käresavonist já Anarist. Čuákkimij ohtâvuođâst uárnejuvvoo päikkikoddeest savâstâllâmtilálâšvuotâ, mast stivrâ tiäivá kuávlu sämmilijguin, muštâl uánihávt stiivrâ tooimâin já addel epivirgálub máhđulâšvuođâ savâstâllâđ äigikyevdilis aašijn.</p>
<p><strong>Lasetiäđuh:</strong></p>
<p>Sämitige saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
<p/>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
