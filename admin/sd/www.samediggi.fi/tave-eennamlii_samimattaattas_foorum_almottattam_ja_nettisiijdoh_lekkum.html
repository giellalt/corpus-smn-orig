<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-60317 post-loop-1 post-parity-odd post-entry-last single-big with-slider post-60317 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/10/21/tave-eennamlii-samimattaattas-foorum-almottattam-ja-nettisiijdoh-lekkum/?lang=an" rel="bookmark" title="Permanent Link: Tave-eennâmlii sämimáttááttâs foorum almottâttâm já nettisiijđoh lekkum">Tave-eennâmlii sämimáttááttâs foorum almottâttâm já nettisiijđoh lekkum			<span class="post-format-icon minor-meta"/>	</a></h1></header><div class="entry-content" itemprop="text">
<p id="h-tave-eenn-mlii-s-mim-tt-tt-s-foorum-nettisiij-oh-j-almott-tt-m-lii-lekkum-foorum-n-pu-ht-almott-tt-skamm-m-nu-8-peeivi-r-i"><strong>Tave-eennâmlii sämimáttááttâs foorum nettisiijđoh já almottâttâm lii lekkum. Foorumân puáhtá almottâttâđ skammâmáánu 10. peeivi räi.</strong></p>



<p>Suomâ máttááttâs- já kulttuurministeriö já Sämitigge uárnejeh sämimáttááttâs tave-eennâmlii foorum Säämi kulttuurkuávdáš Sajosist Anarist <strong>1.-2.12.2021</strong>. Foorum ulmen lii hammiđ oleskove sämimáttááttâs tiileest Suomâst, Ruotâst já Taažâst já ovdediđ sämimáttááttâs raajijd rastaldittee oovtâstpargo puoh taasijn.</p>



<p>Sämitige saavâjođetteijee Tuomas Aslak Juuso vuárdá eromâšávt juátkojeijee savâstâllâmohtâvuođâ finnim staatâi máttááttâsvirgeomâhái, škovlim uárnejeijei já sämisiärváduvâi kooskâ. – Njuolgâdusmiäldásiih teivâmeh já savâstâlmeh ovdedeh pyeremusávt Suomâ, Ruotâ já Taažâ sämimáttááttâs, moos kolgâččii ovdediđ njyebžilub vuovijd raajij rasta toimâmân.</p>



<p>– Savâstâllâmfáádáh láá ennuv, älgimin sämikielâi já sämikielâlii máttááttâs sierâlágán sajattuvâst staatâi máttááttâslahâaasâtmist, iätá Juuso. – Tääl ornimnáál foorum lii uđđâ oovtâstpargo aalgâ já mij vyerdip tast ennuv.</p>



<p>Foorum lii ávus, mutâ tábáhtusân kalga almottâttâđ. Foorumân lii máhđulâš uásálistiđ meid káidusohtâvuođâi peht.</p>



<p>Sämimáttááttâs tave-eennâmlii oovtâstpargo ovdedem lii ohtâ ulme, mon Suomâ lii asâttâm Tave-enâmij ministerrääđi saavâjođetteijeepajan. Foorum lii Suomâ saavâjođetteijeepaje tábáhtus.  </p>



<p>Foorum almottâttâmluámáttuvah láá siijđoin <a href="http://www.rajahissameoahpahus.com" target="_blank" rel="noreferrer noopener">www.rajahissameoahpahus.com</a></p>



<h4 class="wp-block-heading" id="h-laseti-uh">Lasetiäđuh:</h4>



<p>Saavâjođetteijee<br/>Tuomas Aslak Juuso<br/>tuomas.juuso(at)samediggi.fi<br/>040 687 3394 / 010 839 3101</p>



<p>I värisaavâjođetteijee<br/>Anni Koivisto<br/>anni.koivisto(at)samediggi.fi<br/>040 415 5969</p>



<p>Anna Mikander<br/>Máttááttâsräđiolmooš<br/>Máttááttâs- já kulttuurministeriö<br/>Puh. 0295 330213<br/>anna.mikander(at)minedu.fi</p>



<p>Ulla Aikio-Puoskari<br/>Škovlimčällee<br/>Sämitigge<br/>+358(0)10 839 3112<br/>ulla.aikio-puoskari(at)samediggi.fi</p>



</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
