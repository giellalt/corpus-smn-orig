<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-38491 post-loop-1 post-parity-odd post-entry-last single-big with-slider post-38491 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/12/19/samitigge-uarnee-skovlim-uassin-muumileehi-raaidu-samikielai-dubbampuovtadas/?lang=an" rel="bookmark" title="Permanent Link: Sämitigge uárnee škovlim uássin Muumileehi-rááiđu sämikielâi dubbampuovtâdâs">Sämitigge uárnee škovlim uássin Muumileehi-rááiđu sämikielâi dubbampuovtâdâs			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Yle, Gutsy Animations já Sämitigge pargeh oovtâstpargo áámmátlii dubbamkulttuur rähtimân puoh kuulmâ sämikielân. “Jyehi tuáimee puáhtá ohtsii piävdán jieijâs pyeremus mättim”, iätá Sämitige kielâtorvočällee Anne Kirste Aikio.</strong> </p>



<p>Sämitige sämikielâ toimâttâh já
elleekovekuávdáš Skábma uárnejeh dubbaamân lohtâseijee škovlim uđđâivemáánust. Škovlim
ulmen lii visásmittiđ, ete puáttee kiiđâ rääjist kuullâp Muumijd puoh kuulmâ
Suomâst sarnum sämikielân.  </p>



<p>Tuáimeeh láá sooppâm, ete tavesämikielâlii
Muumileehi-rááiđu puovtâdâs paaldâst puáttip uáiniđ meid uási puovtâdâspaajeest
anarâš- já nuorttâlâškielân. Muumileehi-rááiđu valmâštum puoh sämikielân váátá
aktiivlii čaittâleijei uuccâm já škovlim. Kyevti puovtâdâspaje olesvuotâ
kuulmâ kielân váátá laseruttâdem. Sämitige čuávdus lii čaittâleijeid já lávloid
čujottum jienâčaittâlemškovlim lasseen ulguupiäláá ruttâdem visásmittem. </p>



<p>“Mist láá ennuv čepis já moovtâ rähteeh. Mun lam-uv
vises, ete mij kavnâp puoh kieláid šiev čaittâleijeid Muumij maailmân”, muštâl Anne
Kirste Aikio.  “Elleekovekuávdáš Skábma kočo-uv
puohâid, kiäh láá perustum jienâčaittâlmist, te keččâliđ, ete maggaar lii
áámmátlâš dubbam sämikielân”, avžuut Aikio. </p>



<p>Jis tun lah perustum škovliimist, te vuolgât uánihis šleđgâpoostâ, mast tun muštâlah tuu perustume já ohtâvuotâtiäđuid čujottâsân <a href="mailto:dubbauskoulutus@samediggi.fi">anne-kirste.aikio(at)samediggi.fi</a> 8.1.2019 räi. Škovlim täärhib äigitavlu almottuvvoo uđđâivemáánust.  </p>



<p><strong>Lasetiäđuh:</strong> </p>



<p>Anne Kirste
Aikio, kielâtorvočällee, puh 010 839 3124, anne-kirste.aikio(at)samediggi.fi </p>



<p>Tarja Porsanger, elleekovekuávdáš Skábma, puh +358 10 839 3182,
tarja.porsanger(at)samediggi.fi</p>



<p>Sämitige saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
