<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-45628 post-loop-1 post-parity-odd post-entry-last single-big with-slider post-45628 post type-post status-publish format-standard has-post-thumbnail hentry category-ialattas-ja-vuoigadvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/06/09/sammilasparlamianttarij-konferens-2020-sirdasuva/?lang=an" rel="bookmark" title="Permanent Link: Sämmilâšparlamiänttárij konferens 2020 sirdâšuvá ">Sämmilâšparlamiänttárij konferens 2020 sirdâšuvá 			<span class="post-format-icon minor-meta"/>	</a></h1></header><div class="entry-content" itemprop="text"><p><span data-contrast="auto">Säämi parlamentaarlii rääđi (SPR) stivrâ čokkânij káidusohtâvuođâiguin 3.6. já savâstâlâi čuákkimistis sämmilâšparlamiänttárij konferens orniimist. Konferens lâi tárguttâs orniđ Anarist porgemáánu 13 – 14. peeivi 2020. Stivrâ meridij čuákkimistis, ete sirdeh konferens koronaviruspandemia tiet. Konferens uđđâ ääigist lii tárguttâs meridiđ maŋeláá keesi ääigi.</span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p><span data-contrast="auto">– </span><span data-contrast="auto">Vaidâlitteht ep uáini áášán eres muulsâiävtu tääl orroo pandemia tiet. Konferens uárnejuvvoo kuittâg tállân ko máhđulâš. Väldikode raajij rasta ulâtteijee sämmilâšpoolitlii oovtâstpaargon lii tehálâš, ete sämmilâšparlamiänttáreh čokkâneh já sist lii máhđulâšvuotâ peessâđ savâstâllâđ ohtsijn aašijn sehe hástusijn, iätá SPR saavâjođetteijee Tuomas Aslak Juuso konferens sirdemist.</span><span data-ccp-props="{&quot;335551550&quot;:6,&quot;335551620&quot;:6,&quot;335559685&quot;:360,&quot;335559991&quot;:360}"> </span></p>
<p><span data-contrast="auto">Sämmilâšparlamiänttárij konferens uárnejuvvoo jyehi kuálmád ive. </span><span data-contrast="none"><a href="https://www.samediggi.fi/saami-parlamentaarlas-raadi/?lang=an">Säämi parlamentaarlâš rääđi</a> västid sämmilâšparlamiänttárij konferens keevâtlii orniimist, já ive </span><span data-contrast="auto">2020 konferens keevâtlâš ornimovdâsvástádâs kulá Suomâ Sämitiigán. Anarist ornimnáál konferensist láá kulmâ válduteema: šoŋŋâdâhnubástus, majemui aaigij ovdánem sämmilij vuoigâdvuođâin sehe Sämitiigij ohtsâš valjâpeivi.</span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p><span data-contrast="auto">Meid säminuorâi konferens lâi tárguttâs orniđ porgemáánust parlamiänttárij konferens ohtâvuođâst.  Ohtsâštave-eennâmlâš nuorâi konferens uárnejuvvoo kyevti ive kooskâi já puáttee teeman lii meridum šoŋŋâdâhnubástus. </span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p><span data-contrast="auto">– </span><span data-contrast="auto">Vaidâlitteht tiileest ij lah eres muulsâiähtu. Tile ij kuittâg pyevti adeliđ hiäjusmittiđ säminuorâi vaiguttemmáhđulâšvuođâid raajij rasta, te SPR nuorâirääđi seelvât tääl máhđulâšvuođâid orniđ säminuorâi konferens tâi ton oosijd káidusin, paahud nuorâirääđi saavâjođetteijee Anni-Sofia Niittyvuopio.</span><span data-ccp-props="{&quot;335551550&quot;:6,&quot;335551620&quot;:6,&quot;335559685&quot;:360,&quot;335559991&quot;:360}"> </span></p>
<h5><span data-contrast="auto">Lasetiäđuh</span><span data-ccp-props="{&quot;335551550&quot;:6,&quot;335551620&quot;:6}"> </span></h5>
<p><span data-contrast="auto">saavâjođetteijee Tuomas Aslak Juuso, 040 687 3394, tuomas.juuso(at)samediggi.fi</span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p><span data-contrast="auto">aalmugijkoskâsij aašij čällee Inka Saara Arttijeff, 050 574 7629, inka-saara.arttijeff(at)samediggi.fi</span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p><span data-contrast="auto">nuorâirääđi saavâjođetteijee Anni-Sofia Niittyvuopio, 040 708 2072, anni-sofia.niittyvuopio(at)samediggi.fi</span><span data-ccp-props="{&quot;335551550&quot;:6,&quot;335551620&quot;:6}"> </span></p>
<p>vs. nuorâičällee Elli-Marja Hetta 050 382 5179, elli-marja.hetta(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
