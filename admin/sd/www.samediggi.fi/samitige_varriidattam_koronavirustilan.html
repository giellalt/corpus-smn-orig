<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-41526 post-loop-1 post-parity-odd post-entry-last single-big  post-41526 post type-post status-publish format-standard has-post-thumbnail hentry category-koronavirus-an category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/03/16/samitige-varriidattam-koronavirustilan/?lang=an" rel="bookmark" title="Permanent Link: Sämitige varriidâttâm koronavirustilán">Sämitige varriidâttâm koronavirustilán			<span class="post-format-icon minor-meta"/>	</a></h1></header><div class="entry-content" itemprop="text"><p>Taan siijđon peividuvvoo Sämitiigán kyeskee tiätu koronavirustiileest.</p>
<p> </p>
<p><strong>5.5.</strong></p>
<p>Spiekâstâhtiilij kiärgusvuotâjuávkku čokkân 12.5.2020.</p>
<p> </p>
<p><strong>17.4.</strong></p>
<p><a title="Permanent Link: Sämitige stivrâ čokkân káidusohtâvuođâiguin" href="https://www.samediggi.fi/2020/04/17/samitige-stivra-cokkan-kaidusohtavuodaiguin/?lang=an" rel="bookmark">Sämitige stivrâ čokkân káidusohtâvuođâiguin</a></p>
<p>Sämikulttuurkuávdáš Sajos lii lamaš kiddâ njuhčâmáánu 16. peeivi rääjist. Stivrâ meridij toollâđ Saijoos kiddâ vyesimáánu loopâ räi.</p>
<p> </p>
<p><strong>16.4.</strong></p>
<p><a href="https://www.samediggi.fi/2020/04/16/puadi-faarun-saminuorai-taaidatabahtus-viermijuuhlan/?lang=an">Saamelaisnuorten Säminuorâi taaiđâtábáhtus ávuduvvoo vástuppeeivi 17.4. viermist.</a></p>
<p><a href="https://www.saamelaisnuortentaidetapahtuma.com/?fbclid=IwAR1JKY1WXv7YTjTeTeiMrZ5a6SbJWMAmVcPKMeXUER9jpQuTNlY-3oUS0SE">Tääl puáhtá keččâđ live-vuolgâttâs. Tot álgá saajeest 2.20.</a></p>
<p> </p>
<p><strong>24.3.</strong></p>
<p>Sämitigge čuákkee <a href="https://www.samediggi.fi/tiaduh-koronavirusist-samikielan/?lang=an">taan siijđon</a> almostittum ravvuid já tiäđáttâsâid koronavirusist sämikielân.</p>
<p>Lah-uv tun huámášâm eres sämikielâlijd ravvuid tâi lah-uv viestâdâm sämikielân koronavirustiileest? Vuolgât čujottâsân: <a href="mailto:tiedotus@samediggi.fi">tiedotus(at)samediggi.fi</a></p>
<p> </p>
<p><strong>23.3.</strong></p>
<p><a href="https://www.samediggi.fi/2020/03/23/samitigge-kiasa-suoma-siskaldas-jotteem-raijiiman/?lang=an">Sämitigge kiäsá uáiviministerân Suomâ siskáldâs jotteem raijiimân, vâi pastep hitodiđ koronavirus levânem já suoijiđ riskâjuávhuid.</a></p>
<p> </p>
<p><strong>20.3.</strong></p>
<p>Sämitige cuáŋuimáánu tievâsčuákkim já vaaljâpaje 2020-2023 lekkâmtilálâšvuotâ sirdâšuveh koronavirustile keežild maajeeb äigimuudon, mii meriduvvoo maŋeláá.</p>
<p>Sämitige stivrâ kieđâvušâi čuákkimistis njuhčâmáánu 19. peeivi Sämitige varriidâttâm koronavirustilán (COVID-19) já meridij <a href="https://www.samediggi.fi/2020/03/20/samitige-tievascuakkim-ja-vaaljapaje-lekkamtilalasvuota-sirdasuveh-maajeeb-aigimuudon/?lang=an">tärhibijn tooimâin</a>.</p>
<p>Sämitiigán vuáđuduvvoo spiekâstâhtiilij kiärgusvuotâjuávkku, mii addel táárbu mield tievâsmittee tâi eres ravvuid tilán. Kiärgusvuotâjuávhu joođeet saavâjođetteijee já oovdânpyehten tuáimá haldâttâhhovdâ. Kiärgusvuotâjuávhu eres jesâneh láá I já II värisaavâjođetteijeeh sehe lahâčällee.</p>
<p>Sämitige váldupargohäämi lii tuáistáážân káiduspargo, ijge virgemaađhijd uážžu porgâđ spiekâstâhtile ääigi. Sämitige ornim seminaareh, tilálâšvuođah já tábáhtumeh iä olášuu vyesimáánu loopâ räi já čuákkimáid uásálisteh káidusohtâvuođâiguin. Sämitigge viestâd tiileest já ton nubástusâin aktiivlávt pargoviehân.</p>
<p>Sämitige stivrâ lii moonnâm Suomâ haldâttâs 16.3.2020 adelâm linjimijd čoođâ já adelâm čuávuvâš Sämitige tooimân kyeskee <a href="https://www.samediggi.fi/wp-content/uploads/2020/03/Saka_toimintaohje_poikkeustila.pdf">ravvuid.</a> Sämitige stivrâ čuávu tile já čokkân táárbu mield meridiđ jotkâtooimâin.</p>
<p> </p>
<p><strong>17.3.</strong></p>
<p><a title="Permanent Link: Sämitigge avžuut kevttiđ sämikielâlijd digimateriaalijd päikkimáttááttâsâst" href="https://www.samediggi.fi/2020/03/17/samitigge-avzuut-kevttid-samikielalijd-digimateriaalijd-paikkimattaattasast/?lang=an" rel="bookmark">Sämitigge avžuut kevttiđ sämikielâlijd digimateriaalijd päikkimáttááttâsâst.</a></p>
<p>Sämitige pargeeh pargeh káiduspargoost já västideh tiäđustâlmáid šleđgâpostáin já puhelimáin. Mii ohtâvuotâtiäđuid kaavnah nettisiijđoin: <a href="https://www.samediggi.fi/ohtavuota-toimattuvah/?lang=an">Ohtâvuotâtiäđuh oovtâ siijđost</a>.</p>
<p><strong>Sämikulttuurkuávdáš Sajos </strong>lii kiddâ tuáistáážân.</p>
<p> </p>
<p><strong>16.3.</strong></p>
<p>Sämitigge lii varriidâttâm koronavirustilán (COVID-19) tienuuvt, ete tot räijee kuosij já ulguupiälááš ulmui peessâm toimâttâhtiilijd Sajosist, Ucjuuvâst já Hettaast. Tuše Sämitige pargeeh já ovdâulmuuh peesih jotteeđ toimâttâhtiilijn.</p>
<p>Sämitige stivrâ kieđâvuš 19.3. Sämitige varriidâttâm koronavirustilán já meerrid tärhibijn tooimâin.</p>
<p><strong>Sämitige pargeid </strong>láá ravvim uásálistiđ čuákkimáid tuše káidusohtâvuođâiguin. Pargoadeleijee lii ravvim, ete jis pargest lii lenccu, te sun ij uážu puáttiđ paargon. Ige meid talle, jis kiinii suu perruujesânijn lii pyeccee, veikâ pargee jieš ij tubdâččiigin jieijâs pyeccen. Sämitige pargeeh pargeh tääl iänááš káiduspargoost.</p>
<p>Sämitigge čuávu Suomâ haldâttâs avžuuttâsâid, ijge astoäigitoimâ uárnejuu Sajosist tâi eres soojijn Sämitige tooimâst. Puoh soppum teivâdmeh, kolliistâlmeh já škovlimtilálâšvuođah iä olášuu tâi toh láá sirdum puátteevuotân.</p>
<p><strong>Sämikulttuurkuávdáš Saijoos </strong>info já raavâdviäsu Čaiju láá kiddâ 16.-20.3. Saijoos uápistemrieggeeh láá joskâm tuáistáážân, iäge elleekovetábáhtusah tet. uárnejuu Sajosist.</p>
<p><a href="https://www.samediggi.fi/2020/03/12/saminuorai-taaidatabahtus-ij-olasuu/?lang=an">Sämitige škovlim- já oppâmateriaaltoimâttâh lii almottâm</a>, ete Säminuorâi taaiđâtábáhtus ij olášuu amas koronavirus levâniđ. Kyevti peeivi tábáhtus ličij lamaš Anarist Sajosist já Rivdul Vasatokkast 15.-16.4.</p>
<p> </p>
<p>Lasetiäđuh pargotiervâsvuođâlájádâs siijđost:<br/>
<a href="https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/">https://www.ttl.fi/toimintaohje-tyontekijoille-wuhanin-koronaviruksen-tartunnan-ehkaisyyn/</a></p>
<p>sehe THL siijđoin:<br/>
<a href="https://thl.fi/fi/ajankohtaista/tiedotteet-ja-uutiset">https://thl.fi/fi/ajankohtaista/tiedotteet-ja-uutiset</a></p>
<p><strong> </strong></p>
<h5><strong>Lasetiäđuh:</strong></h5>
<p>Haldâttâhhovdâ Pia Ruotsala-Kangasniemi puh. 040 726 2688, pia.ruotsala(at)samediggi.fi<br/>
Saavâjođetteijee Tuomas Aslak Juuso puh. 040 1871 331, <a href="mailto:tiina.sanila-aikio@samediggi.fi">tuomas.juuso(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
