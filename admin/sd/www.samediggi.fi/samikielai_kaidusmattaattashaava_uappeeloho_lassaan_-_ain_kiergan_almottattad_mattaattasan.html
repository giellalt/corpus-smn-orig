<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-23655 post-loop-1 post-parity-odd post-entry-last single-big with-slider post-23655 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/03/18/samikielai-kaidusmattaattashaava-uappeeloho-lassaan-ain-kiergan-almottattad-mattaattasan/?lang=an" rel="bookmark" title="Permanent Link: Sämikielâi káidusmáttááttâshaavâ uáppeeloho lassaan – ain kiergân almottâttâđ máttááttâsân">Sämikielâi káidusmáttááttâshaavâ uáppeeloho lassaan – ain kiergân almottâttâđ máttááttâsân			<span class="post-format-icon minor-meta"/>	</a></h1></header><div class="entry-content" itemprop="text"><p>Sämikielâi káidusmáttááttâs piiloothaavâ uáppeeloho lassaan. Luuhâmive 2018–2019 ohtsis suullân 50 uápped láá uážžum haavâ káidusmáttááttâs. Luuhâmihán 2019–2020 uáppeeh láá almottum pajeláá 60. Almottâttâmäigi čuávuváá luuhâmive máttááttâsân nuuvâi kuovâmáánust já almottâtmeh pottii iänááš digitaallâš luámáttuvváin. Haavâ máttááttâs lii vuáđumáttááttâs já luvâttâhškovlim tievâsmittee sämikielâ máttááttâs 2 tiijme ohhoost/máttááttâsjuávkku. Luuhâmive 2019–2020 haahâ pilotist sämikielâi máttááttâs meiddei ovdâškovlâmáttááttâsâst.</p>
<p>Veikkâ eidusâš almottâttâmäigi máttááttâsân lii nuuhâm, te haahâ váldá ain uđđâ uáppeid taan kiđđâluuhâmpaje já luuhâmive 2019–2020 máttááttâsân. Huolâttijjeeh, kiäh halijdeh párnáidis anarâš- nuorttâlâš- teikkâ pajekielâ máttááttâs sämmilij päikkikuávlu ulguubeln, pyehtih väldiđ ohtâvuođâ Arla Maggan, arla.magga(at)samediggi.fi, 040 1985 033. Ulme lii, et haahâ vuáváá vuovâs máttááttâsjuávhuid sehe sämikielâi máttááttâspeeivijd já -aaigijd cuáŋuimáánu räi, mon maŋa toh vuolgâttuvvojeh tiättun uáppei päikkiškovláid.</p>
<p><strong> </strong></p>
<p><strong>Lasetiäđuh: </strong></p>
<p>Proojeekthovdâ Eila Tapiola, eila.tapiola(at)utsjoki.fi, 040 7012 094</p>
<p>proojeektkoordinaattor Arla Magga, arla.magga(at)samediggi.fi, 040 1985 033</p>
<p><a href="https://www.saamenetaopetus.com/" data-auth="NotApplicable">https://www.saamenetaopetus.com/</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
