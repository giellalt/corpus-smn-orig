<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-55253 post-loop-1 post-parity-odd post-entry-last single-big with-slider post-55253 post type-post status-publish format-standard has-post-thumbnail hentry category-nuorah category-saminuorai-taaidatabahtus category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/03/31/almottat-videoi-editistem-skovliittassaid/?lang=an" rel="bookmark" title="Permanent Link: Almottât videoi editistem škovliittâssáid">Almottât videoi editistem škovliittâssáid			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Huámmáš: videoi majemuš macâttempeivi lii sirdum 10.5. räi!</strong></p>
<p>Säminuorâi taaiđâtábáhtus uárnee oovtâstpargoost Arktâsâš pedagogiik II -havváin ávus káidusškovliittâsâid videoi editistmist. Toos lasseen mij lep pyevtittâm <strong>ravvuid</strong> videoi vuáváámân já olášutmân.</p>
<p><strong>Mij ornip kyehti káidusškovliittâs, mon lasseen lii máhđulâš keččâđ vyerkkejum škovliittâsâid maŋeláá.</strong> Liiŋkâ vuárháid finnee škovliittâsâi maŋa taaiđâtábáhtuspargest. Haavâ pargeeh fäälih teknisii torjuu ohjelmij kiävtust meid škovliittâsâi maŋa.</p>
<p>Mij ornip škovliittâs kyevti vuáháduvâst: Windows 10 videoi editistemohjelmist sehe puhelimân luođimnáál FilmoraGo:st. FilmoraGo heivee sehe Androidân já iOS:ân. Škovliittâsah uárnejuvvojeh suomâkielân. Kuohtuuh škovliittâsah älgih tme 12.30 já noheh tme 14.00. Kooskâst lii 15 min puddâ. Škovliittâsâi siskáldâs</p>
<ul>
<li>Algâ- já loppâteevstâi lasettem</li>
<li>Videoi raijim já čuoppâm</li>
<li>Tuáváášmuusik, koveteevstâi já eres pehtilittei lasettem</li>
<li>Editistum video vuorkkim</li>
</ul>
<p> </p>
<p><strong>20.4. kovliittâs Windows 10 vuáháduv videoi editistemohjelmist</strong></p>
<p>Tiäđuh heiviittâsâst: Microsoft Videoeditori-heiviittâs lii nuuvtá Windows-vuáháduv pargopevdiheiviittâs. Tot heivee pyereest algâttelleid, já ton vievâst puáhtá älkkeht ja jotelávt raijiđ já čuoppâđ videoid, mutâ ton editistemjiešvuođah láá kuittâg kääržih.</p>
<p><strong>27.4. škovliittâs FilmoraGo editistemohjelmist</strong> (škovliittâs vuáđđud Android kevttimvuáhádâhân, mutâ heiviittâs kávnoo meid iOS-vuáhádâhân)</p>
<p>Tiäđuh heiviittâsâst: FilmoraGo lii moobiilheiviittâs, mon puáhtá luođiđ nuuvtá Android-moobiilpiergâsân Google Play –käävpist. Videoi kuvvim já editistem lii jotteel já älkkee, tastko puoh tooimâid puáhtá olášuttiđ siämmáin piergâsijn.</p>
<p> </p>
<p>Škovliittâsah uárnejuvvojeh Microsoft Teams -heiviittâsâst. Mij avžuuttep, ete tust lii kovvejum materiaal valmâšin, ko puáđáh škovliittâsân, vâi pastah uápásmuđ ohjelmij jiešvuođáid keevâtlávt. Visásmit meid, ete tárbuliih ohjelmeh láá stellejum já et piergâsij vuáhádâhpeividmeh láá ääigi tääsist ovdil škovliittâsâi!</p>
<p>Videoh toimâttuvvojeh taaiđâtábáhtus pargojuávkun WeTransfer ohjelmijn (<strong><a href="https://www.samediggi.fi/wp-content/uploads/2021/03/wetransfer-ohjeet_SU.pdf" target="_blank" rel="noopener">ravvuuh</a></strong>).</p>
<p><strong>Almottât škovliittâssáid 16.4.2021 räi</strong> šleđgâpostáin anni-sofia.niittyvuopio@samediggi.fi teikâ puhelimáin +358 40 620 1917. Almoot, ete kuábbáá-uv škovliittâsân tun almottâđah, tuu ohtâvuotâtiäđuid sehe uásálistei mere. Almoot meid, ete ostâvetteđ-uv Teamsân vâi taarbâšvetteđ-uv tuš liiŋkâ vuárháid.</p>
<p> </p>
<p style="text-align: left;"><a href="https://www.samediggi.fi/saminuorai-taaidatabahtus-2021-ravvuuh/?lang=an" target="_blank" rel="noopener"><strong>Säminuorâi taaiđâtábáhtus 2021 ravvuuh</strong></a></p>
<p> </p>
<p><strong>Lasediäđuh:</strong></p>
<p>Anni-Sofia Niittyvuopio</p>
<p>anni-sofia.niittyvuopio(at)samediggi.fi</p>
<p>+358 40 620 191</p>
<p> </p>
<p>Johanna Laakso</p>
<p>Arktâsâš pedagogiik II, sämimáttááttâs digiviärmádâh -haahâ</p>
<p>johanna.laakso(at)sogsakk.fi</p>
<p>+358 40 549 7429</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
