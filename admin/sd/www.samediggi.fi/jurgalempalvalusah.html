<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-17291">
        <div class="entry-content-wrapper clearfix"><div style="padding-bottom:10px; " class="av-special-heading av-special-heading-h3    avia-builder-el-1  el_after_av_slideshow  el_before_av_one_full  "><h3 class="av-special-heading-tag " itemprop="headline">Jurgâlempalvâlusah</h3><div class="special-heading-border"><div class="special-heading-inner-border"/></div></div>
<div class="flex_column av_one_full  flex_column_div first  avia-builder-el-2  el_after_av_heading  el_before_av_hr  " style="background: #ffffff; border-width:1px; border-color:#b02b2c; border-style:solid; padding:15px; background-color:#ffffff; border-radius:0px; "><section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämitige kielâtoimâttâh já jurgâlemtoimâ lii kiddâ 10.-31.7.2023 koskâsii ääigi. Mij maccâp tiiláámáid oppeet 1.8.2023 rääjist Jis taarbâšvetteđ jurgâlusâid talle, ko kielâtoimâttuv jurgâlempalvâlus lii kiddâ, te freelance-jurgâleijei ohtâvuođâtiäđuh kávnojeh <a href="https://www.samediggi.fi/ohtavuota/jurgaleijeeh-ja-tuulhah/?lang=an" target="_blank" rel="noreferrer noopener">Sämitige jurgâleijei já tuulhâi uuccâmpalvâlusâst</a>.</p>
</div></section></div><div class="hr hr-default   avia-builder-el-4  el_after_av_one_full  el_before_av_textblock "><span class="hr-inner "><span class="hr-inner-style"/></span></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämikielâ toimâttuv kielâjurgâleijeeh išedeh táárbu mield virgeomâháiguin ášáštâlmist tárbulij sämikielâlij äššikiirjij jurgâlmist.</p>
<p>Sämikielâ toimâttâh ij ornii tulkkumpalvâlusâid, mutâ pargeeh pyehtih išediđ tuulhâi ucâmist. Sämikielâ tuulhâid puáhtá uuccâđ <a href="https://www.samediggi.fi/ohtavuota/jurgaleijeeh-ja-tuulhah/?lang=an">Sämitige jurgâleijei já tuulhâi listoost</a>.</p>
<h5><strong>Raavâ jurgâlusâi tiiláámân sämikielâ toimâttuvâst</strong></h5>
<p>Jurgâlus tiilám várás kalga registeristuđ/čáládâttâđ siisâ <a href="https://samediggi.lingsom.com/"><strong>Lingsom-palvâlusân</strong></a>.</p>
<ul>
<li>Mij táttup toimâttiđ vuolgâteevstâ ain word-tiätuvuárkkán palvâlus peht. Jurgâleijeeh iä toovâ tekstâkieđâvuššâm tiilájeijee peeleest.</li>
<li>Huámmáš, ete Lingsom-palvâlus automaatšleđgâpoostah sättih moonnâđ roskepoostân. Tun puávtáh estiđ tom merkkiimáin Lingsom torvolâš vuolgâtteijen.</li>
<li>Lasetiäđuid addel jurgâlemtooimâ koordinistmist västideijee Tanja Kyrö puh. 040 676 6426, šleđgâpostâ: <a href="mailto:tanja.kyro@samediggi.fi">tanja.kyro@samediggi.fi</a></li>
<li>Jis Sämitige jurgâlemtoimâttâh ij paste väldiđ vuástá jurgâlemtiilám, te tun puávtáh uuccâđ freelancer-jurgâleijeid <a href="https://www.samediggi.fi/yhteystiedot/kaantajat-ja-tulkit/"><strong>Sämitige jurgâleijei já tuulhâi listoost</strong></a>.</li>
<li>Lah-uv tun epivises säämi kielâlaavâ njuolgâdusâin tâi kenigâsvuođâin? Täärhist tääbbin: <a href="https://www.finlex.fi/fi/laki/ajantasa/2003/20031086">https://www.finlex.fi/fi/laki/ajantasa/2003/20031086</a> tâi vääldi ohtâvuođâ Sämitige <a href="https://www.samediggi.fi/yhteystiedot-yhdella-sivulla/#page-part-2">sämikielâ toimâttâhân</a>. Säämi kielâtorvočällee rävvee já uápist säämi kielâlaavâst.</li>
</ul>
<h5>Hadeh</h5>
<p>Sämitige jurgâlusâi hadeh 1.2.2020 rääjist:</p>
<p>Sämikielâ toimâttuv adelem jurgâlusâst piärroo máksu kielâpaarâst suomâkielâ – sämikielâ (tavesämikielâ, anarâškielâ teikkâ nuorttâlâškielâ) teikkâ nubijkejij 85 eurod /sijđo já siijđost 1560 merkkâd koskâiguin.</p>
<p>Jis jurgâlum tekstâ lii táváliist vaigâdub, te jurgâlemmáávsu puáhtá luptiđ enâmustáá 50 % siämmáá ko huápulii pargo jurgâlemmáávsu puáhtá luptiđ enâmustáá 50 %. Jis jurgâlus ana sistees peividem jo orroo jurgâlusân te västideijeenáál haddeest puáhtá kepidiđ 50 % tâi kevttiđ ucemus hade.</p>
<p>Jurgâlusâi ucemus hadde lii 25 eurod.</p>
<h5>Eres kielâliih palvâlusah</h5>
<p>Sämikielâ toimâttuv adelem eres kielâlijn palvâlusâin, teevstâ tärhistmist já tulkkumpalvâlusâin piärroo 70 eurod jyehi älgee tijmeest.</p>
<h5>Tulkkum</h5>
<p>Sämikielâ toimâttâh ij ornii tulkkumpalvâlusâid, mutâ pargeeh pyehtih išediđ tuulhâi ucâmist. Sämikielâ tuulhâid puáhtá uuccâđ <a href="https://www.samediggi.fi/ohtavuota/jurgaleijeeh-ja-tuulhah/?lang=an">Sämitige jurgâleijei já tuulhâi listoost</a>.</p>
<blockquote>
<p>Sämikielâ toimâttuv pargeeh rävvejeh já išedeh mielâstis sämikielân já säämi kielâlaahân lohtâseijee aašijn.</p>
</blockquote>
</div></section>
</div>
      </div>
    </main>
  </body>
</html>
