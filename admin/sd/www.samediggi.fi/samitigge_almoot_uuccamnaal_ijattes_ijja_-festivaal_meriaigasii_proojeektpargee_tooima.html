<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74560 post-loop-1 post-parity-odd post-entry-last single-big with-slider post-74560 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/03/23/samitigge-almoot-uuccamnaal-ijattes-ijja-festivaal-meriaigasii-proojeektpargee-tooima/?lang=an" rel="bookmark" title="Permanent Link: Sämitigge almoot uuccâmnáál Ijâttes ijjâ -festivaal meriáigásii proojeektpargee tooimâ">Sämitigge almoot uuccâmnáál Ijâttes ijjâ -festivaal meriáigásii proojeektpargee tooimâ			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá 5.6. já pištá 25.8.2023 räi. Proojeektpargee västid Ijâttes ijjâ -algâaalmugij muusikfestivaal išepyevtitteijee pargoin. Ijâttes ijjâ -festivaal uárnejuvvoo 18. ‒19.8.2023 Anarist, Sajosist.</p>
<p>Hiäivulâš škovlim, sämikielâ táiđu sehe tuárvi pyeri eŋgâlâskielâ táiđu išedeh pargo miänástuvvee hoittáámist. Mij anneep áárvust naavcâid jiečânâs já huolâlii porgâmân sehe šiev oovtâstpargo- já vuáruvaikuttâstááiđuid.</p>
<p>Proojeektpargee pälkki miärášuvá Suomâ Sämitige pälkkivuáháduv vátávâšvuotâtääsi VII/I miäldásávt (vuáđupälkki 1 965,74 eurod/mp). Vuáđupäälhi lasseen máksojeh 24 % sämikuávlu lase já pargohárjánem mield miärášuvvee hárjánemlaseh. Proojeektpargee toimâsaje lii Säämi kulttuurkuávdáš Sajosist, Anarist.</p>
<p>Ucâmušreeivâ lahtosijguin kalga toimâttiđ Sämitige čäällimkoodán 14.4.2023 räi čujottâsân: <a href="https://www.sympahr.net/public/pq.aspx?ea1017bc">https://www.sympahr.net/public/pq.aspx?ea1017bc</a></p>
<p>Lasetiäđuid pargoost addel sämimuusikkuávdáá vuávájeijee Oula Guttorm p. 040 667 4545, oula.guttorm(at)samediggi.fi.</p>
<p>Sämitige tooimân puáhtá uápásmuđ čujottâsâst www.samediggi.fi já Ijâttes ijjâ-algâaalmugij muusiktábáhtusân čujottâsâst: www.ijahisidja.fi</p>
<p>Anarist 23.3.2023<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
