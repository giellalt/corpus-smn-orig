<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-41397 post-loop-1 post-parity-odd post-entry-last single-big with-slider post-41397 post type-post status-publish format-standard has-post-thumbnail hentry category-koronavirus-an category-saminuorai-taaidatabahtus category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/03/12/saminuorai-taaidatabahtus-ij-olasuu/?lang=an" rel="bookmark" title="Permanent Link: Säminuorâi taaiđâtábáhtus ij olášuu">Säminuorâi taaiđâtábáhtus ij olášuu			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige škovlim- já oppâmaterialtoimâttâh almoot, et sij iä tääl uárnee Säminuorâi taaiđâtábáhtus  koronavirus njuámmum estim tiet. Kyevti peeivi tábáhtus ličij uárnejum Anarist Sajosist já Rivdulist Vasatokkas 15.-16.4.</p>
<p>– Uáli väivi ko karttâp kiäsádâttâđ Säminuorâi taaiđâtábáhtus orniimist, mut taan tiileest tot oro lemin áinoo muulsâiähtu. Tábáhtusâst lii uáli stuorrâ merhâšume sämipárnáid já -nuoráid, já tom vyerdih já toos rahttâteh ive miätá, muštâl taaiđâtábáhtus proojeektpargee Unna-Maari Pulska. – Lii uáli surgâd já murâšlâš kiäsádâttâđ tábáhtus orniimist. Selvâttep tile riijkâvijđosij uárnejijjeiguin já tutkâp sirdâšuvá-uv tánssámteema iivijn ovdâskulij.</p>
<p>Lasetiäđuh koronavirus estimist THL nettisiijđoin (Tiervâsvuođâ já pyereestpiergim lájádâs): <a href="https://thl.fi/fi/web/infektiotaudit-ja-rokotukset/taudit-ja-torjunta/taudit-ja-taudinaiheuttajat-a-o/mers-koronavirus">https://thl.fi/fi/web/infektiotaudit-ja-rokotukset/taudit-ja-torjunta/taudit-ja-taudinaiheuttajat-a-o/mers-koronavirus</a></p>
<h5>Lasetiäđuh:</h5>
<p>Unna-Maari Pulska<br/>
<a href="mailto:unna.pulska@samediggi.fi">unna.pulska@samediggi.fi</a><br/>
040 614 5949</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
