<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59512 post-loop-1 post-parity-odd post-entry-last single-big with-slider post-59512 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/09/16/mattaattas-ja-kulttuurministerio-ja-samitigge-puavdejeh-samimattaattas-tave-eennamlii-fooruman/?lang=an" rel="bookmark" title="Permanent Link: Máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân">Máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân			<span class="post-format-icon minor-meta"/>	</a></h1></header><div class="entry-content" itemprop="text">
<p>Suomâ máttááttâs- já kulttuurministeriö já Sämitigge puávdejeh sämimáttááttâs tave-eennâmlii foorumân Säämi kulttuurkuávdáš Sajosân Anarân <strong>1.-2.12.2021</strong>. Sämimáttááttâs tave-eennâmlii oovtâstpargo ovdedem lii ohtâ ulme, maid Suomâ lii asâttâm jieijâs Tave-enâmij ministerrääđi saavâjođetteijeepajan. Foorum lii Suomâ saavâjođetteijeepaje tábáhtus.</p>



<h4 class="wp-block-heading"><strong>Foorum ulmen láá</strong></h4>



<ul><li>oleskove hammim sämimáttááttâs tiileest Suomâst, Ruotâst já Taažâst,</li><li>sämimáttááttâs raajijd rastaldittee oovtâstpargo nanodem,</li><li>uđđâlágánij oovtâstpargovuovij kavnâm já  </li><li>pisováá savâstâllâmohtâvuođâ finnim staatâi máttááttâsvirgeomâhái, škovlim uárnejeijei já sämisiärváduvâi kooskâ.</li></ul>



<h4 class="wp-block-heading"><strong>Foorum teeman láá</strong></h4>



<ul><li>máttááttâs sämikielâ eenikielâ / vuossâmuu kielâ ovdánem máhđulâžžân tahhen Ruotâst, Taažâst já Suomâst,</li><li>sämikielâi revitalisaatio kiäinuh máttááttâsâst, šiev toimâvyevih jieškote-uv staatâst,</li><li>máttááttâs noonâ já hiäjus maalih sämikielâi puátteevuođâ uáinust,</li><li>sämikielâi káidusmáttááttâs jieškote-uv staatâst,</li><li>sämikielâlij máttáátteijei škovlim já tohálâšvuotâvátámâšah,</li><li>sämikielâlii oppâmateriaaloovtâstpargo hináh já</li><li>sämmiláid kyeskee tiätu puohháid ohtsii máttááttâsâst.</li></ul>



<h4 class="wp-block-heading"><strong>Čuosâttâhjuávkku Suomâ, Ruotâ já Taažâ</strong></h4>



<ul><li>máttááttâsministeriöh, sämitigeh já máttááttâsvirgeomâhááh,</li><li>máttááttâs já škovlim uárnejeijeeh,</li><li>škovlimpooliitliih merideijeeh,</li><li>sämimáttááttâs já -škovlim totkeeh sehe</li><li>iärráseh, kiäh láá perustum.</li></ul>



<p>Lasetiäđuh roovvâdmáánu ääigi – čuávu Sämitige nettisiijđoid <a href="http://www.samediggi.fi">www.samediggi.fi</a> já máttááttâs- já  kulttuurministeriö tábáhtuskalender <a href="https://minedu.fi/tapahtumat">https://minedu.fi/tapahtumat</a>. Konferens nettisiijđoh lekkâseh roovvâdmáánust.</p>



<h4 class="wp-block-heading" id="h-laseti-uh"><strong>Lasetiäđuh:</strong></h4>



<p>Máttááttâsräđiolmooš Anna Mikander, <a href="mailto:anna.mikander@gov.fi">anna.mikander(at)gov.fi</a>, +358 (0) 40 866 8585</p>



<p>Škovlimčällee Ulla Aikio-Puoskari, <a href="mailto:ulla.aikio-puoskari@samediggi.fi">ulla.aikio-puoskari(at)samediggi.fi</a>, +358 (0)10 8393 112</p>



<p/>



<p/>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
