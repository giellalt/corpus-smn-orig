<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-70595 post-loop-1 post-parity-odd post-entry-last single-big with-slider post-70595 post type-post status-publish format-standard has-post-thumbnail hentry category-sosiaal-ja-tiervasvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/10/31/samitigge-almoot-uuccamnaal-samitige-ooleest-tuaimee-tave-suoma-sosiaalsyergi-mattimkuavdaa-samiohtaduv-meriaigasii-vuavajeijee-pargo/?lang=an" rel="bookmark" title="Permanent Link: Sämitigge almoot uuccâmnáál Sämitige ooleest tuáimee Tave-Suomâ sosiaalsyergi mättimkuávdáá sämiohtâduv meriáigásii vuávájeijee pargo">Sämitigge almoot uuccâmnáál Sämitige ooleest tuáimee Tave-Suomâ sosiaalsyergi mättimkuávdáá sämiohtâduv meriáigásii vuávájeijee pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo olášuttoo uásiáigásâžžân (60 %). Pargo álgá 5.1.2023 já pištá 31.12.2024 räi. Sämiohtâdâh västid sämmilij pyereestvaijeempalvâlusâi oovdedmist, mii lii Tave-Suomâ sosiaalsyergi mättimkuávdáá väldikodálâš eromâšpargo. Vuávájeijee pargoh láá miäruštâllum Sämitige pargo-oornigist.</p>
<p>Tohálâšvuotâvátámâššân lii virge vaattâm škovlim já lasseen váttoo sämikielâ táiđu (asâttâs 1727/95). Pargo miänástuvvee hoittáámist iššeed hiäivulâš ollâškovlâtođhos, vijđes sosiaalhuolâttâs já sämikulttuur tubdâm sehe hárjánem ovdedempargoost. Mij vyerdip meid kiärgusvuođâ jiečânâs porgâmân, šiev ornijdemnaavcâid já naavcâ killáđ streesi sehe šiev oovtâstpargo- já vuáruvaikuttâstááiđuid.</p>
<p>Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2 760,63 eurod/mp). Vuáđupäälhi lasseen máksojeh 24 % sämikuávlu lase já hárjánemlaseh pargohárjánem mield. Virgekoskâvuođâst lii 6 mánuppaje keččâlemäigi. Ucâmušâid lahtosijguin kalga toimâttiđ Sämitige čäällimkoodán 25.11.2022 räi čujottâsân <a href="https://www.sympahr.net/public/pq.aspx?b0a127ab">https://www.sympahr.net/public/pq.aspx?b0a127ab</a></p>
<p>Lasetiäđuid pargoost finnee haldâttâhhovdâ Pia Ruotsala-Kangasniemist puh. 010 839 3106.</p>
<p>Anarist 31.10.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
