<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-49081 post-loop-1 post-parity-odd post-entry-last single-big with-slider post-49081 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/10/05/samitiigan-iavtutteh-ive-2021-budjetist-lasattas-haldattuv-oovdedman/?lang=an" rel="bookmark" title="Permanent Link: Sämitiigán iävtutteh ive 2021 budjetist lasattâs haldâttuv oovdedmân">Sämitiigán iävtutteh ive 2021 budjetist lasattâs haldâttuv oovdedmân			<span class="post-format-icon minor-meta"/>	</a></h1></header><div class="entry-content" itemprop="text"><p>Staatâ ive 2021 budjetist iävtutteh Sämitiigán 80 000 euro lasattâs haldâttuv oovdedmân. Keevâtlávt taat meerhâš nube lahâčällee pálkkááttem Sämitiigán.</p>
<p>”Dialog staatáin Sämitige budjetân lohtâseijee tiileest lii ovdánâm majemui iivij ääigi. Mun lam uáli tuđâvâš taan ekonomiatiileest, ete lasattâs haldâttuv oovdedmân tovâččij máhđulâžžân nube lahâčällee pálkkááttem, veikâ puoh mii iävtuttâsâid iä lah váldám huámmášumán”, iätá saavâjođetteijee Tuomas Aslak Juuso.</p>
<p>Sämitige stivrâ meridij  <a href="https://dokumentit.solinum.fi/samediggi/download/?d=Dokumenttipankki/Aloitteet,%20esitykset,%20lausunnot%20ja%20muut/Esitykset/Toimikausi%202020-2023/Saka_avustus_2021_Sakah16042020.pdf">Sämitige iävtuttâsâst staatâtoorjân ihán 2021</a> čuákkimistis 16.4.2020. Sämitigge iävtuttij lasemeriruuđâ táárbu sämmilij poolitlii já čonâsjuávkkutooimâ oovdedmân, sämmilij parlamentaarlii pargo oovdedmân, Säämi Kielâkäldee tooimâ fastâdmân sehe haldâttuv oovdedmân.</p>
<p>Iävtuttâs aagâin mainâšuvvoo, ete tääl Sämitiggeest parga tuš ohtâ lahâčällee, mon pargokiädán kuleh puoh toimâsuorgij lahâasâttemääših (meid pargoviehâhaldâttâh já valjâääših). Oovtâ lahâčällee pargonaavcah iä pijssáá sämitiggelaavâ miäldásij pargoi hoittáámân.</p>
<p>”Sämitige toimâkieddi lii vijđánâm iivij mield já ton mield lii tehálâš meid vijđediđ Sämitige pargovievâ. Nube lahâčällee pálkkááttem lii tehálâš, vâi Sämitigge pasta hoittáđ sämitiggelaavâ miäldásijd pargoid sehe kepidiđ eromâšávt iäláttâs-, vuoigâdvuotâ- já pirâssektor tááláá pargonuáđi, juátká haldâttâhhovdâ Pia Ruotsala-Kangasniemi.</p>
<p>Staatâ ive 2021 budjetiävtuttâsâst lii riehtiministeriö válduluokkaast momentijn 25.01.50 iävtuttum sämmilij kulttuurjiešhaldâšem paijeentolâmist šoddâm koloid 3 909 000 eurod.</p>
<p><a href="https://budjetti.vm.fi/indox/sisalto.jsp?year=2021&amp;lang=fi&amp;maindoc=/2021/tae/hallituksenEsitys/hallituksenEsitys.xml&amp;opennode=0:1:139:383:525:527:541:">Staatâ ive 2021 budjetiävtuttâs</a> <a href="https://dokumentit.solinum.fi/samediggi/download/?d=Dokumenttipankki/Aloitteet,%20esitykset,%20lausunnot%20ja%20muut/Esitykset/Toimikausi%202020-2023/Saka_avustus_2021_Sakah16042020.pdf"><br/>
</a></p>
<p><a href="https://dokumentit.solinum.fi/samediggi/download/?d=Dokumenttipankki/Aloitteet,%20esitykset,%20lausunnot%20ja%20muut/Esitykset/Toimikausi%202020-2023/Saka_avustus_2021_Sakah16042020.pdf">Sämitige iävtuttâs staatâtoorjân ihán 2021</a></p>
<h5>Lasetiäđuh</h5>
<p>saavâjođetteijee Tuomas Aslak Juuso, 040 687 3394 / 010 839 3101, tuomas.juuso(at)samediggi.fi</p>
<p>haldâttâhhovdâ Pia Ruotsala-Kangasniemi, 010 839 3106 / 040 726 2688, pia.ruotsala(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
