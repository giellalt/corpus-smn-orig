<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-18543 post-loop-1 post-parity-odd post-entry-last single-big with-slider post-18543 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/11/14/hitruus-kielaoppa-udda-digioppamaterial-almostui/?lang=an" rel="bookmark" title="Permanent Link: Hitruus kielâoppâ – uđđâ digioppâmaterial almostui!">Hitruus kielâoppâ – uđđâ digioppâmaterial almostui!			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Hárjuttâl anarâškielâ älkkeht já jotelávt uđđâ digihárjuttâsâiguin! Hitruus kielâoopâst láá maaŋgâláván hárjuttâsah. Koveh, jienah já teevstah išedeh tuu hárjuttâllâđ anarâškielâ vuáđukielâoppâaašijd. Material lii vuávájum anarâškielâ vieres kiellân máttááttâsân vuáđuškoovlâ 3-6 luokkataasijd.</strong></p>
<p>Hitruus kielâoppâ lii uási Hitruu-kirjerááiđu. Material pyehtih meid iäráseh kevttiđ anarâškielâ máttááttâlmân, hárjuttâsâid puáhtá jieš tärhistiđ. Hárjuttâsah láá rahtum Cloubi-vuáđun, tohon puátih maŋeláá lase digimaterialeh máttááttâskiävtun.</p>
<p>Hitruus kielâoppâ lii Sämitige škovlim- já oppâmaterialtoimâttuv pyevtittem oppâmaterial. Miina Seurujärvi lii vuávám já olášuttám material, kovvejeijee lii Riitta Ahonen.</p>
<p>Jis halijdah kevttiđ material máttáátmist teikkâ máttááttâlmist, vääldi ohtâvuođâ <a href="https://www.samediggi.fi/ohtavuota-toimattuvah/?lang=an#skovlim-ja-oppamateriaaltoimattah">Sämitige škovlim- já oppâmaterialtoimâttâhân:</a></p>
<p>Miina Seurujärvi, anarâškielâlâš materiaalpargo, miina.seurujarvi(at)samediggi.fi, 010 839 3193</p>
<p>Hannu Kangasniemi, oppâmateriaalčällee, hannu.kangasniemi(at)samediggi.fi, 010 839 3115</p>
<p>Marita Aikio, oppâmateriaalvuávájeijee, marita.aikio(at)samediggi.fi, 010 839 3111</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
