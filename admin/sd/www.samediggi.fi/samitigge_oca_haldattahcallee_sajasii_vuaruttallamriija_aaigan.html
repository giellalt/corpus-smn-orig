<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-71684 post-loop-1 post-parity-odd post-entry-last single-big with-slider post-71684 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/12/02/samitigge-oca-haldattahcallee-sajasii-vuaruttallamriija-aaigan/?lang=an" rel="bookmark" title="Permanent Link: Sämitigge ocá haldâttâhčällee sajasii vuáruttâllâmriijâ ááigán">Sämitigge ocá haldâttâhčällee sajasii vuáruttâllâmriijâ ááigán			<span class="post-format-icon minor-meta"/>	</a></h1></header><div class="entry-content" itemprop="text"><p>Sajasâšvuotâ lii ááigán 9.1.–7.7.2023. Sajasâžžân väljejum kalga tevdiđ vuáruttâllâmrijjâlaavâst (1305/2002) uáivildum iävtuid.</p>
<p>Haldâttâhčällee pargoh láá miäruštâllum Sämitige pargo-oornig 28 §:st. Haldâttâhčällee pargon lii ei. hoittáđ almos toimâttuv táválijd toimâttâh-, arkkâdâh- já haldâttâhpargoid, sehe čäällimkode puhelinkuávdáá.</p>
<p>Asâttâsân vuáđuduvvee tohálâšvuotâvátámâššân lii pargo vaattâm škovlim já lasseen váttoo sämikielâ máttu (sämitiggeest adelum asâttâs 1727/1995). Pargo miänástuvvee hoittáámist išedeh maaŋgâpiälálâš hárjánem toimâttâhpargoin sehe šiev haaldâtlij pargoi tubdâm. Mij anneep áárvust naavcâid jiečânâs, ovdâsvástádâslii já huolâlii porgâmân sehe šiev ornijdem-, oovtâstpargo- já vuáruvaikuttâstááiđuid.</p>
<p>Pälkki meriduvvoo Sämitige pälkkivuáháduv vátávâšvuotâtääsi VI/I mield (vuáđupälkki losijttáá 2077,20 eurod/mp). Vuáđupäälhi lasseen máksojeh hárjánemlaseh pargohárjánem mield sehe 24 % sämikuávlu lase. Pargoost lii kyevti mánuppaje keččâlemäigi.</p>
<p>Ucâmušâid lahtosijguin kalga toimâttiđ Sämitige čäällimkoodán 18.12.2022 räi čujottâsân: <a href="https://www.sympahr.net/public/pq.aspx?5b0562d2">https://www.sympahr.net/public/pq.aspx?5b0562d2</a></p>
<p>Lasetiäđuid addel haldâttâhhovdâ Pia Ruotsala-Kangasniemi puh. 010 839 3106.</p>
<p>Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.12.2022<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
