<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59554 post-loop-1 post-parity-odd post-entry-last single-big  post-59554 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/09/17/jiena-pargoniavvun-skovlim/?lang=an" rel="bookmark" title="Permanent Link: Jienâ pargoniävvun! -škovlim">Jienâ pargoniävvun! -škovlim			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Jienâčaittâleijee Susa Saukko škuávlee jienâkevttim syelimâšvuođáid kulttuurkuávdáš Sajosist 8.-10. roovvâdmáánu</strong></p>



<p>Oholoopâ kukkosâš škovlim lii uáivildum jienâkevttimist já jieijâs jienâ máhđulâšvuođâin perustum ulmuid. Škovlim álgá vástuppeeivi ohtsii hárjuttâsâigijn já juátkoo lávurduv já pasepeeivi ucceeb pargojuávhuin, moin juáhážân lii väridum jieijâs stivrejum studioääigi.</p>



<h4 class="wp-block-heading" id="h-susa-lii-u-pis-muumijn">Susa lii uápis Muumijn</h4>



<p>Jienâčaittâleijee já mentor Susa Saukko lii toimâm paijeen kyehti ihelovo jienâčaittâleijen já jienâpargo stivrejeijen. Sun lii stivrim puoh kuulmâ sämikielâlii Muumijd já iššeed tääl uásálisteijeid movtáskiđ jieijâs jienâkevttim máhđulâšvuođâin pargoniävvun.</p>



<p>– Tuubdâst jieijâs persovnlâš já karismaatlâš tááppád olgospyehtiđ jieijâd tuu jienâin! Jienâ mii rummâšist resonist puoh pyeremusávt mielâ ráávhudmân já nube tááhust lii kuhesáigásii vuáijoo pargo. Jienâčaittâleijee pargo lii ihana áámmát, iätá Susa.</p>



<h4 class="wp-block-heading" id="h-kovlim-lii-ki-inu-jien-pargoid">Škovlim lii kiäinu jienâpargoid</h4>



<p>Sämitige škovlim- já oppâmateriaaltoimâttâh taarbâš eres ahasijd lohheid já jienâčaittâleijeid oppâmateriaalpargon fáárun. Škovliimân uásálisteijeeh pyehtih almottâttâđ lohhen sämikielâlijd oppâmateriaalprojektijd.</p>



<h4 class="wp-block-heading" id="h-igitaavv-l">Äigitaavvâl</h4>



<p>Vástuppeeivi tijme 16-20 ohtâsâš valmim kulttuurkuávdáš Sajos auditorio Dollast.</p>



<p>– huolâttemes pivtâstem pajalân já kietâspeeijâl fáárun</p>



<p>Lávurduv já pasepeeivi studiostivrimääigih ucc’juávhoid tijme 10-14 já 15-19.</p>



<p>Valmiimân váldoo 15 olmožid. Juáháš uásálist vástuppeeivi ohtâsii valmiimân jeđe oovtâ ucc’juávhu pargon oholoopâ ääigi. Ucc’juávhuh šaddeh väljejuđ vástuppeeivi pääihi alne. Valmiimist lii faallâmnáálá juhâmuš já uccâ peivipittáá. Koronatorvolâšvuođâst huolâttuvvoo. Valmim lii suomâkielân.</p>



<h4 class="wp-block-heading" id="h-almott-tmeh-le-g-h-mist">Almottâtmeh šleđgâhäämist</h4>



<p>Almottât jieijâd škovliimân majemustáá 30.9. taan liiŋkâ peht: <a href="https://link.webropolsurveys.com/S/34A088B721D5D1AC">https://link.webropolsurveys.com/S/34A088B721D5D1AC</a></p>



<p>Tiervâpuáttim! Pueʹtted tiõrvân! Bures boahtin! Tervetuloa!</p>



<p>Valmim orniv ohtsâšpargoost Sämitige škovlim- já oppâmateriaaltoimâttâh sehe Säämi máttááttâskuávdáá Arktisâš pedagogiik II, sämimáttááttâs digiviärmáduv -haahâ (ESR).</p>



<h4 class="wp-block-heading" id="h-laseti-uh">Lasetiäđuh:</h4>



<p>Petra Kuuva<br/>Oppâmateriaalčällee<br/>040 677 2275<br/><a href="mailto:petra.kuuva@samediggi.fi">petra.kuuva@samediggi.fi</a></p>



<p>Marita Aikio<br/>Oppâmateriaalvuávájeijee<br/>040 662 9018<br/><a href="mailto:marita.aikio@samediggi.fi">marita.aikio@samediggi.fi</a></p>



<p>Arktisâš pedagogiik II, sämimáttááttâs digiviärmáduv -haahâ (ESR)<br/>Säämi máttááttâskuávdáš<br/>Unni Länsman<br/>050 502 1357<br/><a href="mailto:unni.lansman@sogsakk.fi">unni.lansman@sogsakk.fi</a></p>



<p>Arktisâš pedagogiik II, sämimáttááttâs digiviärmáduv -haahâ lii Euroop sosiaalruttâduv ruttâdem haahâ, mon koordinist Säämi máttááttâskuávdáš. Uási olášutteijen lii Laapi ollâopâttâh. Ruttâdeijen fáárust láá meid Sämitigge, Iänáduv, Aanaar, Suáđikylá já Uccjuuvâ kieldah. Haahâ toimâäigi lii 1.1.2019-31.10.2021. Haavâ ulmen lii lasettiđ čuosâttâhjuávhui mättim uđđâ teknologiaid já uđđâ toimâkulttuurân sehe ovdediđ viärmádâttâm digitaallâšvuođâ iššeen kevttin. Haavâst lasetiäđuh Säämi máttááttâskuávdáá viermisiijđost <a href="https://www.sogsakk.fi/fi/Virtuaalikoulu/Arktista-pedagogiikkaa-II--hanke" target="_blank" rel="noreferrer noopener">www.sogsakk.fi/arktistapedagogiikkaa2</a>.</p>



<div class="wp-block-image"/>



<div class="wp-block-image"/>



<div class="wp-block-image"/>



<div class="wp-block-image"/>



</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
