<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-12097 post-loop-1 post-parity-odd post-entry-last single-big with-slider post-12097 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/05/22/mijjan-sadda-udda-lappi-kieldarieggee-peivimereh-samikuavlust/?lang=an" rel="bookmark" title="Permanent Link: Mijjân šadda uđđâ Lappi – Kieldârieggee peivimereh sämikuávlust">Mijjân šadda uđđâ Lappi – Kieldârieggee peivimereh sämikuávlust			<span class="post-format-icon minor-meta"/>	</a></h1></header><div class="entry-content" itemprop="text"><p><strong>UĐĐÂ LAPPI –kieldârieggee peivimereh sämikuávlust:</strong></p>
<p>Suáđigilist, Anarist, Ucjuuvâst já Iänuduvvâst uárnejuvvoo peeivi ääigi sämikielâlâš tilálâšvuotâ, mast lii meid tulkkâ mieldi. Pääihi alne meid tavesämikielâliih pargeeh. Tun puávtáh savâstâllâđ sämikielâlij palvâlusâi valmâštellein sehe sämikielâlij haahâpargeiguin já koijâdiđ uđâsmitmist.</p>
<p><strong><a href="https://lapinmaakunta.fi/article/sodankylassa-uusi-lappi-kuntakierros-maanantaina-28-toukokuuta-ohjelma/">Vu 28.5. Suáđigil</a></strong></p>
<p><strong><a href="https://lapinmaakunta.fi/article/inarissa-uusi-lappi-kuntakierros-tiistaina-29-toukokuuta-ohjelma/">Ma 29.5. Aanaar</a></strong></p>
<p><strong><a href="https://lapinmaakunta.fi/article/utsjoki-uusi-lappi-kuntakierros-perjantaina-30-toukokuuta-ohjelma/">Ko 30.5. Ucjuuhâ</a></strong></p>
<p>Tu 31.5. Iänudâh</p>
<p><strong>Keejâ tärkkilub ohjelm</strong>:</p>
<p><a href="http://www.lapinmaakunta.fi/uusilappi">www.lapinmaakunta.fi/uusilappi</a> já kieldâtáálu almottâstavlu</p>
<p> </p>
<p><strong>Mijjân šadda uđđâ Lappi</strong></p>
<p>Oovtâ Laapi šoddâdmân tarbâšuvvoo oles eennâmkodde!</p>
<p>Eennâmkodde- já soti-uđâsmittem lii stuorrâ nubástus, mii kuáská tunjin-uv. Mij, uđâsmittem valmâštelleeh, jotteep pirrâ Laapi vyesi-kesimáánust 2018 muštâlmin eennâmkoddeuđâsmitmist já kuldâlmin tuu.</p>
<p>Puáđi savâstâllâđ miiguin njunáluvâi já vaaigut toos, ete maht ittáá Lappi tuáimá! Vuoluubeln láá jotteemsajeh já peivimereh.</p>
<p>Mij rähtip siämmást meid koijâdâllâm, mon ulmen lii nuurrâđ tiäđu Laapi eennâmkode ässein sosiaal- já tiervâsvuotâpalvâlusfeerimijn, palvâlemtáárbuin já vuorduin eennâmkode palvâlemlopádâs rähtim várás. Tun puávtáh västidiđ koijâdâlmân meid viermist. Koijâdâllâm jurgâluvvoo meid sämikielân.</p>
<p><strong>Mii lii eennâmkodde- já soti-uđâsmittem já mane tot ráhtoo?</strong></p>
<p>Eennâmkodde- já soti-uđâsmitmáin mij visásmittep tom, ete puohâin lii puátteevuođâst-uv kvaliteetliih já oovtâitosiih almoliih palvâlusah oles enâmist.</p>
<p>Uđâsmittem vaaigut puoh 180 000 lappilij palvâlussáid.</p>
<p>Uđâsmittem kuáská suulân 9 000 ulmuu paargon mii eennâmkoddeest.</p>
<p><strong>Puáttee eennâmkoddeest láá teháliih pargoh</strong></p>
<p>Eennâmkodde västid ive 2020 rääjist eereeb iärásij sosiaal- já tiervâsvuotâpalvâlusâin, pargovyeimi- já irâttâspalvâlusâin, elleetuáhtárpalvâlusâin, luámuttempalvâlusâin, eennâmkoddekaavaamist já kááijumtooimâst.</p>
<p>Lasseen eennâmkode ornimovdâsvástádâsân sirdâšuveh  ovdâmerkkân kuávlui ovdedem, jotolâhvuávám, pirâstiervâsvuotâhuolâttâs sehe eennâmkode identiteet já kulttuur ovdedem.</p>
<p><strong>Maht pyevtitteh palvâlusâid puátteevuođâst?</strong></p>
<p>Eennâmkodde uárnee palvâlusâid sierânáál, ässei táárbui mield já ulmui alda. Palvâlusah uđâsmittojeh digitaallii háámán tain aašijn, main tot lii ulmemiäldásâš.</p>
<p>Uđđâ toimâtäävih váldojeh anon já ässei vaikuttemmáhđulâšvuođah palvâlusâi oovdedmist lasaneh.</p>
<p><strong>Vaaigut!</strong></p>
<p>Kii meerrid tuu palvâlusâin? Keevti tuu jienâ historjálijn vuossâmuu eennâmkoddevaaljâin!</p>
<p><strong>Lasetiäđuh:</strong></p>
<p>Vuávájeijee Sarita Kämäräinen, <a href="mailto:sarita.kamarainen@samediggi.fi">sarita.kamarainen(at)samediggi.fi</a>/ +358 40 724 8224</p>
<p><a href="https://lapinmaakunta.fi/">www.lapinmaakunta.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
