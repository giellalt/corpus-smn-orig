<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-10854">
        <div class="entry-content-wrapper clearfix"><div class="flex_column av_one_full  flex_column_div av-zero-column-padding first  avia-builder-el-0  el_before_av_textblock  avia-builder-el-first  " style="border-radius:0px; "><div style="padding-bottom:10px; " class="av-special-heading av-special-heading-h2  blockquote modern-quote  avia-builder-el-2  el_after_av_slideshow  el_before_av_hr  "><h2 class="av-special-heading-tag " itemprop="headline">Media</h2><div class="special-heading-border"><div class="special-heading-inner-border"/></div></div>
<div style="height:15px" class="hr hr-invisible   avia-builder-el-3  el_after_av_heading  avia-builder-el-last "><span class="hr-inner "><span class="hr-inner-style"/></span></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämitige puoh <a href="https://www.samediggi.fi/samitige-cuakkim/?lang=an">tievâsčuákkimeh</a> čáittojeh njuolgâ vuolgâttâssân <a href="http://sogku.fi/live/">stream</a> peht. Toos lasseen meid sierâ tábáhtusâid puáhtá čuávvuđ stream peht.</p>
</div></section>
<div style="padding-bottom:10px; " class="av-special-heading av-special-heading-h3    avia-builder-el-6  el_after_av_button  el_before_av_textblock  "><h3 class="av-special-heading-tag " itemprop="headline">Koveh</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämitige <a href="https://www.flickr.com/photos/samediggi-saamelaiskarajat/albums">Flickr-tilist</a> láá koveh ei. Sämitige tooimâst, jesânijn já tábáhtusâin. Kuuvijd puáhtá kevttiđ tárguttâssáid, moh palvâleh tiäđusirdem, šiev vuovij mield. Merkkii kove käldee já kovvejeijee noomâ, jis kovvejeijee lii mainâšum.</p>
</div></section>
<div style="padding-bottom:10px; " class="av-special-heading av-special-heading-h5    avia-builder-el-9  el_after_av_button  el_before_av_textblock  "><h5 class="av-special-heading-tag " itemprop="headline">Sämitige kuuvij kevttimiävtuh</h5><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Sämitige kuuvijd uážžu kevttiđ tárguttâsâin, moh palvâleh uđđâsijd já eres tiäđusirdem. Kuuvij kevttim lii mávsuttem. Sämitige kuuvijd ij uážu kevttiđ máinumân já markkânistmân. Siämmáánáál kieldum lii toi kevttim ánsutárguttâsâst tego paaiđijn teikâ koopâin. Kuuvijd ij uážu pieijâđ arkkâdâhân ijge luovâttiđ kuálmád uásipeelijd. Kove käldee kalga almottiđ šiev täävi miäldásávt.</p>
<p>Kuuvij puoh kevttimtárguttâsâin kalga väldiđ huámmášumán kooveest orroo ulmuid já táárbu mield finniđ sii love kove kevttim várás. Sämitige kuuvijd ij uážu kevttiđ šiev täävi vuástásávt. Tain uáivilduvvoo kuuvij kevttim ovdâmerkkân taggaar ohtâvuođâst, mii puáhtá huánnuđ kooveest orroo ulmuu teikâ čuovâkovvejeijee áárvu. Kuuvij siskáldâs ij uážu mutteđ.</p>
<h5><strong>Kevttimiävtui lasečielgiittâsah</strong></h5>
<p>Kove kevttee ij taarbâš sierâ finniđ kovvejeijee love, tastko Sämitigge lii haahâm kuuvijd vijđes kevttimvuoigâdvuođâiguin. Ton sajan kevttimvuoigâdvuotâ ij luávdi mihheen eres luuvijd, maid kove kevttim ton siskáldâs teikâ čuosâttuv vuáđuld máhđulávt váátá. Tárbuliih loveh sättih leđe kuuvijn orroo ulmui mietâmâš kove kiävtun uđđâ kevttimohtâvuođâst. Jis kooveest láá rähteevuoigâdvuođâi vuáđuld syeijejum tyejeh teikâ täävvirmeerhah, kove kevttim sáttá vaattâđ toi vuoigâdvuođâi haldâšeijei love.</p>
<p>Jis kevttee kuárrid ovdil mainâšum tárbulij luuvij haahâm já kevttim luávkkáá kuálmád uásipeelij immateriaalvuoigâdvuođâid (rähteevuoigâdvuođâid, täävvirmerkkâvuoigâdvuođâid) teikâ eres vuoigâdvuođâid (om. kooveest orroo ulmuu vuoigâdvuođâid meridiđ jieijâs kove kevttimist), kevttee västid vahâgijn já koloin, moh šaddeh Sämitiigán taggaar luávkkájeijee kevttim tiet. Vuolgâsaijeen lii, ete kevttee västid njuolgist kuálmád uásipeelijd šaddee vahâgijn.</p>
<p><em>Kevttimiävtui vuáđđun láá kevttum ovdâskode kanslia kuuvij kevttimiävtuh.</em></p>
</div></section>
<div style="padding-bottom:10px; " class="av-special-heading av-special-heading-h3    avia-builder-el-11  el_after_av_textblock  el_before_av_textblock  "><h3 class="av-special-heading-tag " itemprop="headline">Ohtâvuotâtiäđuh</h3><div class="special-heading-border"><div class="special-heading-inner-border"/></div></div>
<section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><p>Viestâdemčällee<br/>
<strong>Johanna Alatorvinen</strong><br/>
johanna.alatorvinen(at)samediggi.fi<br/>
+358 (0)10 8393140, +358 (0)40 663 4493</p>
</div></section>
</div>
      </div>
    </main>
  </body>
</html>
