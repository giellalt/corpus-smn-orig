<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-37318 post-loop-1 post-parity-odd post-entry-last single-big with-slider post-37318 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/11/04/saavajodetteijee-sanila-aikio-uasalist-frozen-2-maailmvuosaehidan/?lang=an" rel="bookmark" title="Permanent Link: Saavâjođetteijee Sanila-Aikio uásálist Frozen 2 maailmvuosâehidân">Saavâjođetteijee Sanila-Aikio uásálist Frozen 2 maailmvuosâehidân			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämitige saavâjođetteijeeh Tiina Sanila-Aikio, Aili Keskitalo (NO) ja Per-Olof Nutti (SE) sehe Sämirääđi saavâjođetteijee Åsa Larsson Blind uásálisteh Frozen 2 -elleekove maailmvuosâehidân Los Angelesist kuovâmáánu 7. peeivi 2019. </strong></p>
<p>”Disney elleekoveh láá stuorrâ tobdoi elleekoveh. Lii jiäráskittee uáiniđ, ete mon ennuv sämikulttuur lii movtijdittâm elleekoverähteid já maht tot uáinoo elleekooveest”, muštâl saavâjođetteijee Sanila-Aikio vuorduinis ovdil määđhi.</p>
<div id="attachment_37272" style="width: 510px" class="wp-caption alignleft"><p id="caption-attachment-37272" class="wp-caption-text"><em>Sämidelegaatio Frozen 2 -elleekove lostâmediatilálâšvuođâst Oslost 22. já 23.9.2019. Kove: Lars Opstad / Sámidiggi &amp; Sámeráđđi.</em></p></div>
<p>Sämitige já Sämirääđi saavâjođetteijeeh väldih fáárun nieidâidis, kiäh láá puoh stuorrâ Frozen-fanih. Sanila-Aikio nieidâ Elli-Då´mnn Aikio (10-i.) vuálgá vuosâehidân.</p>
<p>Sämitigeh já Sämirääđi láá porgâm oovtâstpargo Walt Disney animaatiostudioin já uásálistem maailmvuosâehidân lii uási taan sopâmuš. Kollim ohtâvuođâst saavâjođetteijeeh teivih meid Frozen 2 -elleekove rähteid já animaatiojuávhu. Sijjân oovdânpuáhtoo meid Walt Disney animaatiostudio.</p>
<p>Sämitigeh já Sämirääđi <a href="https://www.samediggi.fi/2019/07/19/walt-disney-animation-studios-to-create-sami-language-translation-of-frozen-2/?lang=en">tieđettii syeinimáánust 2019</a>, ete tavesämikielâlâš versio Frozen 2 -elleekooveest olášuttoo sämiaalmug já Walt Disney animaatiostudio oovtâstpargo puáđusin. Toos lasseen <a href="https://www.samediggi.fi/2019/09/30/ainutlaatuisella-yhteistyolla-vaikutuksia-saamenmaalle/">čohčâmáánust  2019 almostittii lasetiäđu</a> oovtâstpargoost ko muštâlii sämmilii äššitobdeejuávhust já almostittii uásipeelij koskâsâš <a href="https://www.samediggi.fi/wp-content/uploads/2019/09/Agreement_WDAS_SAMI.pdf">seremoniaallâš sopâmuš</a>.</p>
<h5><strong>Lasetiäđuh:</strong></h5>
<p>Saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
<p>Viestâdemčällee Johanna Alatorvinen puh. 010 8393140 / 040 663 4493, johanna.alatorvinen(at)samediggi.fi</p>
<p><strong> </strong></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
