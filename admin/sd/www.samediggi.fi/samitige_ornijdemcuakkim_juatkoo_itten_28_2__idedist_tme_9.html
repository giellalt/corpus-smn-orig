<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-40204 post-loop-1 post-parity-odd post-entry-last single-big with-slider post-40204 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/02/27/samitige-ornijdemcuakkim-juatkoo-itten-28-2-idedist-tme-9/?lang=an" rel="bookmark" title="Permanent Link: Sämitige ornijdemčuákkim juátkoo itten 28.2. iđedist tme 9">Sämitige ornijdemčuákkim juátkoo itten 28.2. iđedist tme 9			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige ornijdemčuákkim saavâjođetteijee Kari Kyrö almottij, ete Sämitige ornijdemčuákkim juátkoo itten 28.2. iđedist tme 9.</p>
<p> </p>
<p><strong>Toimâpajan 2020-2023 asâttum Sämitige ornijdemčuákkim tuálloo 27.-28.2.2020 Sajosist, Anarist. Čuákkim álgá 27.2.2020 tme 10.</strong></p>
<p>Toimâpajan 2020-2023 asâttum Sämitige puárásumos jeessân Kari Kyrö tuáimá Sämitige vuossâmuu čuákkim čuákánkoččon. Ovdil ornijdemčuákkim Sämitige jesânáid já värijesânáid uárnejuvvoo seminaar Sämitige tooimâ vuáđđusijn. Toimâsyergikuáhtáseh uápásmittemseminaareh uárnejuvvojeh njuhčâ-cuáŋuimáánu ääigi.</p>
<p>Ornijdemčuákkimist Sämitigge väljee koskâvuođâstis saavâjođetteijee já kyehti värisaavâjođetteijee, aasât stiivrâ sehe äššitobdeelävdikuudijd já tuálá vuolgâttâssavâstâllâm Sämitige toimâm- já ruttâtuáluohjelm 2020-2023 vuáđđusijn já siskálduvâst.</p>
<p><a href="https://www.samediggi.fi/2019/10/03/samitiggevaljai-puadus/?lang=an">Sämitige jesâneh i. 2020-2023</a></p>
<p>Sämitige čuákkim čokkân 4-5 keerdi ivveest táválávt Sämikulttuurkuávdáš Sajosist Anarist. Čuákkimeh láá almoliih já taid puáhtá čuávvuđ pääihi alne parlamentsalist teikâ njuolgâ stream-vuolgâttâs peht čujottâsâst <a href="https://www.samediggi.fi/live/">www.samediggi.fi/live</a>. Parlamentsalist tulkkumpiergâseh láá almolávt kiävtust. Njuolgâ vuolgâttâs peht puáhtá kuldâliđ meid tulkkum. Čuákkimäššikirjeh láá dokumentijn <a href="https://dokumentit.solinum.fi/samediggi/?f=Dokumenttipankki%2FKokousasiakirjat%2FSaamelaisk%C3%A4r%C3%A4jien%20kokous" target="_blank" rel="noreferrer noopener">tääbbin</a>.</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
