<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-36547 post-loop-1 post-parity-odd post-entry-last single-big with-slider post-36547 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/10/18/samitige-vaaljain-nelji-njuolgimvatamas/?lang=an" rel="bookmark" title="Permanent Link: Sämitige vaaljâin nelji njuolgimvátámâš">Sämitige vaaljâin nelji njuolgimvátámâš			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämitige vaaljâi puátusân kyeskee njuolgimvátámâšah láá puáttám nelji (4) meriääigi räi. Sämitige stivrâ kalga kieđâvuššâđ njuolgimvátámâšâid huápulávt já majemustáá ovdil ko valjâihe nohá.</strong></p>
<p>Sämitiggelaavâ 40 § mield jienâvuoigâdvuođâlâš, kote ana, ete valjâlävdikode miärádâs vaaljâi puáttus naanoodmist teikâ vaaljâi tooimâtmân lohtâseijee eres toimâ lii laavâvuástásâš, uážžu toohâđ sämitige stiivrân njuolgimvátámâš majemustáá 14 peeivi ton peeivist, kuás valjâlävdikodde lii nanodâm vaaljâi puáttus.</p>
<p>Sämitige stivrâ kalga kieđâvuššâđ njuolgimvátámâš huápulávt já majemustáá ovdil ko valjâihe nohá.</p>
<p>Sämitige stiivrâ miärádâsân uážžu uuccâđ nubástus väidimáin alemuu haldâttâhriähtán majemustáá 14 peeivi ton peeivist, kuás äššiomâhâš lii finnim tige stiivrâ miärádâs tiättun. Nubástusucâmist nuávditteh mudoi, maid haldâttâhlaavâkevttimlaavâst asâtteh.</p>
<p>Jis valjâlävdikode 1 momentist uáivildum miärádâs tâi toimâ lii lamaš laavâvuástásâš já taat lii vaiguttâm vaaljâi puátusân, te vaaljâi puáttus kalga njuolgiđ já staatârääđi kalga táárbu mield meridiđ sämitige jesânijd já värijesânijd vaaljâi njyelgejum puáttus miäldásávt.</p>
<p>Jis vaaljâi puáttus ij paste njuolgiđ, te vaaljâid kalga meridiđ uđđâsist toollâmnáál.<strong> </strong></p>
<h5><strong>Lasetiäđuh:</strong></h5>
<p>Saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
<p>Haldâttâhhovdâ Pia Ruotsala-Kangasniemi puh. 010 839 3106 / 040 726 2688, pia.ruotsala(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
