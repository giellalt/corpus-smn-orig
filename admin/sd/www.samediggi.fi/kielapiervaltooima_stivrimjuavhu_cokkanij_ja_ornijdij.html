<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-11577 post-loop-1 post-parity-odd post-entry-last single-big with-slider post-11577 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/04/27/kielapiervaltooima-stivrimjuavhu-cokkanij-ja-ornijdij/?lang=an" rel="bookmark" title="Permanent Link: Kielâpiervâltooimâ stivrimjuávhu čokkânij já ornijdij">Kielâpiervâltooimâ stivrimjuávhu čokkânij já ornijdij			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge lii povdim čuákán sämmilâš kulttuur- já kielâpiervâltooimâ läjijdeijee kieldâid já seervijd vuossâmuu kielâpiervâltooimâ stivrimjuávhu teivâdmân. Stivrimjuávkku lii tääl ornijdum, já savâstâllâm kielâpiervâltooimâ háástuin, luhostuumijn já äigikyevdilis ovdedemtáárbui pirrâ. Stivrimjuávhu saavâjođetteijen tuáimá Sämitige säämi kielârääđi saavâjođetteijee <strong>Neeta Jääskö</strong>. Stivrimjuávkku valjij koskâvuođâstis värisaavâjođetteijen <strong>Rauni Äärelä-Vihriälä</strong>.</p>
<p>– Čuákkimist čonâsijm ohtâsâš uulmán ovdediđ sämmilâš kulttuur- já kielâpiervâltooimâ já lääččiđ sämipárnái kielâiäláskitmán noonâ já torvolii pirrâs, muštâl stivrimjuávhu saavâjođetteijee <strong>Neeta Jääskö</strong>.</p>
<p>Sämitigge meridij juovlâmáánu 2017 olesčuákkimist stivrimjuávhu vuáđđudmist, já sämmilâš kulttuur- já kielâpiervâltooimâ läjijdeijee kieldah já seervih láá  nomâttâm toos jieijâs ovdâsteijeid. Stivrimjuávhu toimâpaje lii neelji ive, já tot tuáimá Sämitige kielârääđi vyelni rävvejeijee organin. Mieldi láá <strong>Sämitigge čuákánpovdejeijen, Ucjuuvâ kieldâ, Aanaar kieldâ já Anarâškielâ servi, Suáđikylá kieldâ, Iänuduv kieldâ, Oulu já Ruávinjaargâ kavpugeh já City-Sámit rs</strong>.</p>
<p><strong>Lasetiäđuh:</strong></p>
<p>Má. kielâpiervâlstivrejeijee Annika Pasanen, puh. 010 839 3119, annika.pasanen(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
