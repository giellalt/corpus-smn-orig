<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-10885 post-loop-1 post-parity-odd post-entry-last single-big with-slider post-10885 post type-post status-publish format-standard has-post-thumbnail hentry category-cuakkimeh category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/04/12/puadi-savastallad-aigikyevdilis-aasijn-vuacun-23-4/?lang=an" rel="bookmark" title="Permanent Link: Puáđi savâstâllâđ äigikyevdilis aašijn Vuáčun 23.4.">Puáđi savâstâllâđ äigikyevdilis aašijn Vuáčun 23.4.			<span class="post-format-icon minor-meta"/>	</a></h1></header><div class="entry-content" itemprop="text"><p><strong><a href="https://www.samediggi.fi/stivra/?lang=an">Sämitige stivrâ</a> uárnee čuákkimis ohtâvuođâst savâstâllâmtilálâšvuođâ Vuáču škoovlâst vuossaargâ 23.4.2018 tme 18-20. Tilálâšvuođâ tárguttâs lii teivâđ kuávlu sämmilijguin já </strong><strong>adeliđ</strong><strong> máhđulâšvuođâ savâstâllâđ äigikyevdilis aašijn.</strong></p>
<p><a href="http://www2.samediggi.fi/index.php?option=com_docman&amp;task=cat_view&amp;gid=117&amp;Itemid=10">Sämitige toimâvuávám-budjet 2018</a> mield <a href="https://www.samediggi.fi/stivra/?lang=an">stiivrâ čuákkimeh</a> uárnejuvvojeh máhđulâšvuođâi mield Ucjuuvâst, Vuáčust, Helsigist, Iänuduv Käresavonist já Anarist. Čuákkimij ohtâvuođâst uárnejuvvoo päikkikoddeest savâstâllâmtilálâšvuotâ, mast stivrâ tiäivá kuávlu sämmilijguin, muštâl uánihávt stivrâpaje tooimâin já addel epivirgálub máhđulâšvuođâ savâstâllâđ äigikyevdilis aašijn.</p>
<p>– Mij ornijm vuosmuš savâstâllâmtilálâšvuođâ uáivikaavpugkuávlu sämmiláid kuovâmáánust Helsigist. Mii ulmen lii, ete savâstâllâmtilálâšvuođah nanodeh sämisiärváduv já Sämitige koskâsii savâstâllâm ohtsij aašij ovdedem pyerrin, Sämitige saavâjođetteijee Tiina Sanila-Aikio tiädut.</p>
<p><strong>Čuávuvâš savâstâllâmtilálásvuotâ uárnejuvvoo Vuáču škoovlâst 23.4.2018 tme 18-20.  </strong></p>
<p>– Mun tuáivuttâm Vuáču kuávlu sämmilijd tiervâpuáttim vaaljâpaje nube savâstâllâmtilálâšvuotân. Puáttee tilálâšvuođâid mij almottep talle ko toh láá äigikyevdiliih, Sanila-Aikio looppât.</p>
<p><strong>Lasetiäđuid:</strong></p>
<p>Sämitige saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
