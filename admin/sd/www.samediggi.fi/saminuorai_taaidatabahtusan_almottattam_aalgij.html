<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-23278 post-loop-1 post-parity-odd post-entry-last single-big with-slider post-23278 post type-post status-publish format-standard has-post-thumbnail hentry category-nuorah category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/03/01/saminuorai-taaidatabahtusan-almottattam-aalgij/?lang=an" rel="bookmark" title="Permanent Link: Säminuorâi taaiđâtábáhtusân almottâttâm aalgij">Säminuorâi taaiđâtábáhtusân almottâttâm aalgij			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Almottâttâm Säminuorâi taaiđâtábáhtusân lii álgám, já tot tábáhtuvá neetist, Webropolist. Almottâttâm lii áávus 1.-15.3 Puohah, kiäh uásálisteh tábáhtusân, kalgeh tevdiđ almolii almottâttâmluámáttuv – meiddei sij, kiäh iä uásálist teatter- teikkâ muštâlemkištoid.</strong></p>
<p> </p>
<p>Kyehtipiäivásâš taaiđâtábáhtus uárnejuvvoo taan kiiđâ Anarist Sämikulttuurkuávdáš Saijoosist 10.-11.4 Tábáhtus riijkâvijđosâš teeman lii teatter já sämiteeman Mainâstem maaŋgah häämih. Tábáhtus lekkâmtilálâšvuotâ lii koskoho 10.4 tijme 18.00 äälgin.</p>
<p><strong> </strong></p>
<p>Almottâttâmluámáttuvah láá tääbbin:</p>
<p> </p>
<ul>
<li>Luámáttâh, moin almottuvvojeh puoh tábáhtusân uásálisteeh sáátui já puurâdmij ornim tiet.</li>
</ul>
<p><a href="https://link.webropolsurveys.com/S/C67FF7C6292352B1">https://link.webropolsurveys.com/S/C67FF7C6292352B1</a></p>
<p> </p>
<p>Toos lasseen teatter- já muštâlemkištoid uásálistee juávhuh kalgeh tevdiđ vala sierâ almottâttâmluámáttuv.</p>
<ul>
<li>Luámáttâh, teatterteeman uásálistee juávhuh.</li>
</ul>
<p><a href="https://link.webropolsurveys.com/S/106AE0C82FC95EED">https://link.webropolsurveys.com/S/106AE0C82FC95EED</a></p>
<p> </p>
<p>Teatterteemast lii eenâb tiätu TEATRIS -tábáhtus siijđoin:</p>
<p><a href="https://nuorikulttuuri.fi/teatris/">https://nuorikulttuuri.fi/teatris/</a></p>
<p> </p>
<p>3) Luámáttâh, mainâstem maaŋgah häämih -teeman uásálisteeh. <a href="https://link.webropolsurveys.com/S/D42DD998146685CB">https://link.webropolsurveys.com/S/D42DD998146685CB</a></p>
<p> </p>
<p>Mainâstem maaŋgah häämih lii teeman uáli viijđes, já tast lii lope kevttiđ mielâkuvviittâs! Tehálumos lii, et muštâlem lii sämikielân já ton vuolgâsaje lii sämikulttuurist. Teeman hiäivulâš čájáttâs puáhtá leđe ovdâmerkkân mainâstem, tiivtâ luuhâm, stand-up -koomik, juáigus, leuʹdd teikkâ livđe – sänitaaiđâ, mon oovdânpyehtip läävdi alne!</p>
<p> </p>
<p>Taaiđâtábáhtuspargen lii algâttâm 25.2 Anna Lumikivi, kiäin puáhtá leđe ohtâvuođâst puoh tábáhtusân kyeskee aašijn. Sämitigge uárnee taan-uv ive uásálistei sáátuid, táárbu mield ijâstâllâmsoojijd já tábáhtus váldupeeivi purâdem.</p>
<p> </p>
<p><span style="font-size: 11.5pt; font-family: 'Segoe UI',sans-serif; color: #212121;">Tábáhtus postereh láá valmâštum, taid finnee Škovlim- já oppâmaterialtoimâttuvâst Sämitiggeest, Saijoosist. Taan ive poster kove lii máálám 13-ihásâš Aslak Pieski Kärigâsnjaargâ škoovlâst.</span></p>
<p> </p>
<p> </p>
<p><strong>Lasetiäđuh:</strong></p>
<p>Anna Lumikivi</p>
<p>010 839 3174, 040 684 1957</p>
<p><a href="mailto:anna.lumikivi@samediggi.fi">anna.lumikivi(at)samediggi.fi</a></p>
<p>Facebook: @saamelaisnuortentaidetapahtuma</p>
<p>Instagram: @samenuoraid_daiddadahpahus</p>
<p>Tábáhtus hashtagih: #sndd2019 / #sntt2019</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
