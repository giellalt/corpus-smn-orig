<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-74973 post-loop-1 post-parity-odd post-entry-last single-big  post-74973 post type-post status-publish format-standard has-post-thumbnail hentry category-oppamateriaaleh category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/04/03/algu-oppamateriaaleh/?lang=an" rel="bookmark" title="Permanent Link: “Álgu” – oppâmateriaaleh">“Álgu” – oppâmateriaaleh			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitigge almostit uđđâ materiaalijd tavesämikielâg algâmáttááttâs eenikielâ já kirjálâšvuođâ máttááttâsân. Oppâmateriaaleh heivejeh meiddei káidusmáttááttâsân. Materiaalijd lii vuávám já porgâm Aura Mari Pieski. Álgu-materiaalân vuálá iteh ive 2023 mield taađeest lase uásih. Tääl almostiteh vuosmuš kyehti uási:  </p>



<p><strong>Álgu-diarááiđuh</strong> adeleh máhđulâšvuođâ orniđ valmâš máttááttâspuudâ tiätu fáádást. Digitaallâš häämist almostittum lasemateriaal lii jurdâččum vuáđuškoovlâ vuosmuu luoka eenikielâ máttááttâsân, mut uásih tast pyehtih leđe ávháliih meiddei ovdâškoovlâ teikkâ paajeeb luokkataasij máttááttâsâst. PowerPoint- hámásâš oppâmateriaal puáhtá oovdân aašijd kuvijguin, maid čäittih uáppeid tiätumaašin, projektor teikkâ fiättutaavvâl peht.  </p>



<p><strong>Álgu-staavvâlráiđoid</strong> lep čokkim táválâš tavesämikielâ stavâlijd tavlustuvváid. Materiaal lii jurdâččum vuáđuškoovlâ vuosmuš luoka luuhâm máttááttâsân, mut tot puáhtá leđe ävkkin meiddei eres luokkataasijn já eromâšmáttááttâsâst. Dokumentist láá ovdâmeerhah toimâlâš hárjuttâsâin já speelâin. Oppâmateriaal siskeeld meiddei uccâ digitaallâš staavvâlmuštospeelâid. </p>



<p>Suomâpele škoovlah pyehtih tiiláđ Algâ -materiaalijd Sämitiggeest: <a href="mailto:unni.lansman@samediggi.fi" target="_blank" rel="noreferrer noopener">unni.lansman@samediggi.fi</a> </p>



<p><strong>Lasetiäđuh:</strong></p>



<p>Aura Pieski<br/>Pedagogisâš sistuálu/ proojeektpargee<br/><a href="mailto:aura.pieski@samediggi.fi">aura.pieski@samediggi.fi</a></p>



<p>Marita Aikio<br/>Oppâmateriaalvuávájeijee<br/>040 662 9018<br/><a href="mailto:marita.aikio@samediggi.fi">marita.aikio@samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
