<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-56711 post-loop-1 post-parity-odd post-entry-last single-big with-slider post-56711 post type-post status-publish format-standard has-post-thumbnail hentry category-nuorah category-saamelainen-lastenkulttuukeskus-mannu-an category-saminuorai-taaidatabahtus category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/05/14/katja-gauriloff-saara-seipiharju-ja-sunna-nousuniemi-taaidatabahtus-tuamarin-tabahtus-ohjelm-almostittum/?lang=an" rel="bookmark" title="Permanent Link: Katja Gauriloff, Sáárá Seipiharju já Sunna Nousuniemi taaiđâtábáhtus tuámárin – tábáhtus ohjelm almostittum">Katja Gauriloff, Sáárá Seipiharju já Sunna Nousuniemi taaiđâtábáhtus tuámárin – tábáhtus ohjelm almostittum			<span class="post-format-icon minor-meta"/>	</a></h1></header><div class="entry-content" itemprop="text"><p><span data-contrast="auto">Elleekovestivrejeijee Katja Gauriloff, freelance-toimâtteijee Sáárá Seipiharju já elleekoverähtee Sunna Nousuniemi tuáimih tuámárin Säminuorâi taaiđâtábáh</span><span data-contrast="auto">t</span><span data-contrast="auto">usâst, mii uárnejuvvoo puáttee majebaargâ 18.5.2021.</span><span data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p><span data-contrast="auto">Säminuorâi taaiđâtábáhtus uárnejuvvoo káidusin tijme 10 rääjist. </span><b><span data-contrast="auto">Erke Eriksen</span></b><b><span data-contrast="auto"> lekkâs tábáhtus</span></b><span data-contrast="auto"> jieijâs</span><span data-contrast="auto"> muusikáin. Meid </span><b><span data-contrast="auto">Ravggon čuojât uđđâ muusik</span></b><span data-contrast="auto"> já Talent Suomâst oi</span><span data-contrast="auto">n</span><span data-contrast="auto">um </span><b><span data-contrast="auto">ráppár Mihkku Laiti kolli</span></b><b><span data-contrast="auto">i</span></b><b><span data-contrast="auto">stâl vuolgâttâsâst</span></b><b><span data-contrast="auto">!</span></b><span data-contrast="auto"> Tun puá</span><span data-contrast="auto">vtáh</span><span data-contrast="auto"> uápásmuđ ohjelmân tärhibeht vuoluubeln.</span><span data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p><span data-contrast="auto">Ravggon-</span><span data-contrast="auto">juávkku lii ráhtám uđđâ skiäru oovtâst pyevtitteijein </span><span data-contrast="auto">Duomis Heandarat</span><span data-contrast="auto">ijn</span><span data-contrast="auto">. </span><span data-contrast="auto">Skiärru lii masa vaalmâš</span><span data-contrast="auto">. </span><span data-contrast="auto">Juávhu jesâneh láá siämmááh ko ovdil, mutâ muusik lii muttum aakuustlii folk-pop -muusikist váhá ruávásub já joba keččâleijee suundán</span><span data-contrast="auto">. </span><span data-contrast="auto">Nuotah láá finnim inspiraatio sovđâ muštoin, persovnlijn kaašmârdmijn já ibbeerdmijn sehe paaloost, ete mii tábáhtuvá luándun, ko mihheen ij innig pijssáá</span><span data-contrast="auto">. T</span><span data-contrast="auto">aan tábáhtusâst R</span><span data-contrast="auto">avggon </span><span data-contrast="auto">čuojât ucceeb juávkkun já čuojât meid uđđâ pittáid, moh iä lah ovdil almolávt čuojâttum</span><span data-contrast="auto">.</span><span data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p><span data-contrast="auto">Mij vyerdip </span><span data-contrast="auto">S</span><span data-contrast="auto">äminuorâi taaiđâtábáhtusân paijeel 300 pärnid já nuorâd pirrâ eennâm já uáinip tábáhtusâst 38 videod</span><span data-contrast="auto">. </span><span data-contrast="auto">Toos lasseen vyerdip čuávvoid taaiđâtábáhtus almolii </span><span data-contrast="auto">Youtube-str</span><span data-contrast="auto">eamvuolgâttâsân, mon liiŋkâ jyehip taaiđâtábáhtus sosiaallii mediast</span><span data-contrast="auto">. </span><span data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p><span data-contrast="auto">T</span><span data-contrast="auto">ábáhtus jođettuvvoo kuulmâ sämikielân</span><span data-contrast="auto">. </span><span data-contrast="auto">Jođetteijen tuáimih nuorttâlâškielân</span><span data-contrast="auto"> </span><b><span data-contrast="auto">Anna Lumikivi</span></b><span data-contrast="auto">, </span><span data-contrast="auto">anarâškielân</span><span data-contrast="auto"> </span><b><span data-contrast="auto">Satu Aikio </span></b><span data-contrast="auto">j</span><span data-contrast="auto">á tavesämikielân</span><span data-contrast="auto"> </span><b><span data-contrast="auto">Teija Kaartokallio.</span></b><span data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p> </p>
<p><strong>Ohjelma tiistaina 18.5.</strong></p>
<p><span class="TextRun SCXW132531400 BCX9" lang="SMN-FI" xml:lang="SMN-FI" data-contrast="auto"><span class="NormalTextRun SCXW132531400 BCX9">Ohjelm</span></span><span class="TextRun SCXW132531400 BCX9" lang="SMN-FI" xml:lang="SMN-FI" data-contrast="auto"><span class="NormalTextRun SCXW132531400 BCX9">ân sättih vala puáttiđ nubástusah</span></span><span class="TextRun SCXW132531400 BCX9" lang="SMN-FI" xml:lang="SMN-FI" data-contrast="auto"><span class="NormalTextRun SCXW132531400 BCX9">. </span></span><span class="TextRun SCXW132531400 BCX9" lang="SMN-FI" xml:lang="SMN-FI" data-contrast="auto"><span class="NormalTextRun SCXW132531400 BCX9">Uáinip forgâ</span></span><span class="TextRun SCXW132531400 BCX9" lang="SMN-FI" xml:lang="SMN-FI" data-contrast="auto"><span class="NormalTextRun SCXW132531400 BCX9">!</span></span><span class="EOP SCXW132531400 BCX9" data-ccp-props="{&quot;201341983&quot;:0,&quot;335559739&quot;:160,&quot;335559740&quot;:259}"> </span></p>
<p> </p>
<p><strong>Lasetiäđuh:</strong><br/>
Anni-Sofia Niittyvuopio<br/>
anni-sofia.niittyvuopio(at)samediggi.fi<br/>
+358 40 620 1917 / +358 10 839 3132</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
