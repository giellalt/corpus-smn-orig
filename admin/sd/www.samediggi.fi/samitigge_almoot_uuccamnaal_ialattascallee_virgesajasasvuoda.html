<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-63658 post-loop-1 post-parity-odd post-entry-last single-big with-slider post-63658 post type-post status-publish format-standard has-post-thumbnail hentry category-ialattas-ja-vuoigadvuota category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/03/09/saamelaiskarajat-ilmoittaa-haettavaksi-elinkeinosihteerin-viransijaisuuden-2/?lang=an" rel="bookmark" title="Permanent Link: Sämitigge almoot uuccâmnáál iäláttâsčällee virgesajasâšvuođâ">Sämitigge almoot uuccâmnáál iäláttâsčällee virgesajasâšvuođâ			<span class="post-format-icon minor-meta"/>	</a></h1></header><div class="entry-content" itemprop="text"><p>Pargon lii ei. valmâštâllâđ sämmilij iäláttâssáid já toi oovdedmân kyeskee aašijd tienuuvt, ete váldoo huámmášumán sämmilij ärbivuáválâš tiätu, sehe toimâđ iäláttâs- já vuoigâdvuotâlävdikode čällen. Iäláttâsčällee pargoh láá miäruštâllum Sämitige pargo-oornigist 26 b §. Pargo álgá nuuvt jotelávt ko máhđulâš já pištá iäláttâsčällee virge uuccâm- já valjimproosees ääigi (s. 2–3 mp). Sämitigge almoot taan sajasâšvuođâ ääigi iäláttâsčällee virge uuccâmnáál, te virgeest perustum ulmuid taat lii pyeri tilálâšvuotâ uápásmuđ iäláttâsčällee toimâkován sehe toimâsuárgán.</p>
<p>Asâttâsân vuáđuduvvee tohálâšvuotâvátámâššân lii virge vaattâm škovlim já lasseen váttoo sämikielâ táiđu (asâttâs 1727/95). Pargo miänástuvvee hoittám váátá šiev sämikulttuur, sämmilii ärbitiäđu, sämikuávlu já -iäláttâsâi sehe haaldâtlij pargoi tubdâm sehe šiev oovtâstpargo- já vuáruvaikuttâstááiđuid. Mij vyerdip meid kiärgusvuođâ jiečânâs porgâmân, šiev ornijdemnaavcâid já naavcâid kierdâđ streesi. Pargoost lii 1 mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi IV/II-III mield (vuáđupälkki 2706,50–2645,46 eurod/mp). Vuáđupäälhi lasseen máksojeh hárjánemlaseh pargohárjánem mield sehe sämikuávlust porgâdijn 24 % sämikuávlu lase. Ucâmušâid tuođâštusâiguin kalga toimâttiđ Sämitige čäällimkoodán 23.3.2022 räi čujottâsâst: <a href="https://www.sympahr.net/public/pq.aspx?a7b9a3d2">https://www.sympahr.net/public/pq.aspx?a7b9a3d2</a></p>
<p>Lasetiäđuid pargoost addel haldâttâhhovdâ Pia Ruotsala-Kangasniemi puh. 010 839 3106. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a></p>
<p>Anarist 8.3.2022<br/>
Sämitigg</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
