<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-73580 post-loop-1 post-parity-odd post-entry-last single-big  post-73580 post type-post status-publish format-standard has-post-thumbnail hentry category-kansainvaliset-asiat-dav-an category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2023/02/14/etyj-ucceeblohovaldalas-kuallee-anarist/?lang=an" rel="bookmark" title="Permanent Link: Etyj ucceeblohováldálâš kuállee Anarist">Etyj ucceeblohováldálâš kuállee Anarist			<span class="post-format-icon minor-meta"/>	</a></h1></header><div class="entry-content" itemprop="text">
<p><strong><strong>Euroop torvolâšvuotâ- já oovtâstpargo-ornijdume Etyj ucceeblohováldálâš Kairat Abdrakhmanov kuállee Anarist 15.-16.2.2023. Ucceeblohováldálâš tiäivá kollim ääigi Sämitige ovdâsteijeid, tuotâvuotâ- já sovâdâttâmkomissio ovdâsteijeid, nuorttâlij sijdâčuákkim ovdâsteijeid, sämiseervijd sehe sämmilij päikkikuávlu kieldâi ovdâsteijeid.</strong> </strong></p>



<p>– Lii pyeri, ete sämiääših kiäsutteh Etyj eromâšávt, ko sämitiggelaahâ já ton tovâttem almos tile lii kollim vuáđđun. Etyj:st lii tehálâš rooli aalmuglij ucceeblovoi vuoigâdvuođâi suoijiimist, iätá Sämitige saavâjođetteijee Tuomas Aslak Juuso. </p>



<p>Toos lasseen ucceeblohováldálâš uáppáásm kollim ääigi iäláttâsaššijd já kuállee Yle Säämi toimâttuvâst sehe anarâškielâlii kielâpiervâlist. </p>



<p>Etyj ucceeblohováldálâš viggá estiđ já kepidiđ ruossâlâsvuođâid, moh lohtâseh aalmugláid ucceeblovvoid Etyj kuávlust. Pargoost tiäduttuvvojeh joskis diplomatia já sierâ uásipeelij koskâsii oovtâstpargo tuárjum.  </p>



<h4 class="wp-block-heading" id="h-lasetiaduh">Lasetiäđuh: </h4>



<p>Tuomas Aslak Juuso <br/>Saavâjođetteijee  <br/>040 687 3394 <br/><a href="mailto:tuomas.juuso@samediggi.fi%E2%80%AF" target="_blank" rel="noreferrer noopener">tuomas.juuso@samediggi.fi </a> </p>



<p>Inka-Saara Arttijeff <br/>aalmugijkoskâsij aašij čällee <br/>010 839 3198 / 050 574 7629 <br/><a href="mailto:inka-saara.arttijeff@samediggi.fi" target="_blank" rel="noreferrer noopener">inka-saara.arttijeff@samediggi.fi</a>  </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
