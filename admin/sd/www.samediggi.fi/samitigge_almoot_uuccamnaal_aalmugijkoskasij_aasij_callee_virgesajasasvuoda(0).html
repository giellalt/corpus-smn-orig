<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62016 post-loop-1 post-parity-odd post-entry-last single-big with-slider post-62016 post type-post status-publish format-standard has-post-thumbnail hentry category-kansainvaliset-asiat-dav-an category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/01/13/samitigge-almoot-uuccamnaal-aalmugijkoskasij-aasij-callee-virgesajasasvuoda-2/?lang=an" rel="bookmark" title="Permanent Link: Sämitigge almoot uuccâmnáál aalmugijkoskâsij aašij čällee virgesajasâšvuođâ">Sämitigge almoot uuccâmnáál aalmugijkoskâsij aašij čällee virgesajasâšvuođâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Virgesajasâšvuotâ álgá 14.2.2022 já nohá 31.12.2022. Čällee pargoh láá miäruštâllum Sämitige pargo-oornig 26 d §:st. Pargon lii ei. paijeentoollâđ, koordinistiđ, vuáváđ sehe ovdediđ tige aalmugijkoskâsii tooimâ, valmâštâllâđ tige, stiivrâ já lävdikuudij čuákkimist jieijâs toimâsyergi aašijd sehe hoittáđ Säämi parlamentaarlii rááđán kyeskee tooimâ.</p>



<p>Virge soijimsaje lii sämmilij päikkikuávlu. Asâttâsân vuáđudum tohálâšvuotâvátámâš lii virge vaattâm škovlim já lasseen váttoo sämikielâ táiđu (asâttâs 1727/95).  Miänástume virge hoittáámist váátá šiev sämikulttuur, sämmilij aalmugijkoskâsij aašij já haaldâtlij pargoi tubdâm, njyebžilis kirjálii já njálmálii eŋgâlâskielâ tááiđu sehe šiev oovtâstpargo- já vuáruvaikuttâstááiđuid. Mij vyerdip meid kiärgusvuođâ jiečânâs porgâmân sehe šiev naavcâid ornijdiđ já porgâđ tedduu vyelni. Pargoost lii kyevti mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2706,50/mp). Vuáđupäälhi lasseen máksojeh hárjánemlaseh pargohárjánem mield sehe 24 % sämikuávlu lase, jis parga sämikuávlust. </p>



<p>Ucâmušâid lahtosijguin kalga toimâttiđ sämitige čäällimkoodán 31.1.2022 räi čujottâsân <a href="https://www.sympahr.net/public/pq.aspx?ded514ea">https://www.sympahr.net/public/pq.aspx?ded514ea</a></p>



<p>Lasetiäđuid pargoost adelává haldâttâhhovdâ Pia Ruotsala-Kangasniemi puh. 010 839 3106 já aalmugijkoskâsij aašij čällee Inka Saara Arttijeff, inka-saara.arttijeff(at)samediggi.fi, puh. +358 50 574 7629. Sämitige tooimân puáhtá uápásmuđ nettičujottâsâst <a href="https://www.samediggi.fi/?lang=an">www.samediggi.fi</a></p>



<p>Anarist 13.1.2022 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
