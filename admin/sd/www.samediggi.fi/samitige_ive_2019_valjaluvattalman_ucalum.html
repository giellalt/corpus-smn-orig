<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-18326 post-loop-1 post-parity-odd post-entry-last single-big with-slider post-18326 post type-post status-publish format-standard has-post-thumbnail hentry category-uddaseh-an category-vaaljalavdikode-tiadattasah" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/11/06/samitige-ive-2019-valjaluvattalman-ucalum/?lang=an" rel="bookmark" title="Permanent Link: Sämitige ive 2019 valjâluvâttâlmân ucâlum">Sämitige ive 2019 valjâluvâttâlmân ucâlum			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige čuávvoo vaaljah toimâttuvvojeh čohčâmáánust 2019. Jienâvuoigâdvuođâliih vaaljâin láá puoh toh sämmiliih, kiäh láá merkkejum sämitige valjâluvâttâlmân.</p>
<p>Valjâlävdikodde merkkee ive 2019 valjâluvâttâlmân taid sämmilijd, kiäh lijjii jienâvuoigâdvuođâliih sämitige vaaljâin 2015. Puoh iärráseh kalgeh ucâluđ valjâluvâttâlmân majemustáá taan ive loopâ räi. Valjâluvâttâlmân puáhtá ucâluđ sämitiggelaavâ 3 § 1 moomeent 1,2 já 3 já 21 § vuáđuld (eeji tâi eeni vuoigâdvuođâ vuáđuld, lappalii maajeeldpuátten já sämmilâžžân, kote olgoeennâm aalmugjesânin áásá Suomâst).</p>
<p>Pivdem valjâluvâttâlmân merkkiimân teikâ tast meddâlistmân kalga toohâđ <strong>kirjálávt majemustáá 31.12.2018 ovdil tme 16.00</strong>. Valjâlävdikode nanodem uuccâmluámáttuv já lasetiäđuid finnee valjâlävdikode toimâttuvâst čuj. Kulttuurkuávdáš Sajos, Menesjärventie 2A, 99870 Aanaar, puhelin 010 839 3120, šleđgâpostâ: <a href="mailto:vaalit@samediggi.fi">vaalit@samediggi.fi</a>. Uuccâmluámáttuv puáhtá meid printtiđ <a href="https://www.samediggi.fi/toima/vaaljah-2019/?lang=an">www.samediggi.fi</a>.</p>
<p>Anarist 30.10.2018 Valjâlävdikodde</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
