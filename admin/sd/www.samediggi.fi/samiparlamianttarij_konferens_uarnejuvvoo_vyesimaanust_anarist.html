<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-65013 post-loop-1 post-parity-odd post-entry-last single-big with-slider post-65013 post type-post status-publish format-standard has-post-thumbnail hentry category-kansainvaliset-asiat-dav-an category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/05/10/samiparlamianttarij-konferens-uarnejuvvoo-vyesimaanust-anarist/?lang=an" rel="bookmark" title="Permanent Link: Sämiparlamiänttárij konferens uárnejuvvoo vyesimáánust Anarist">Sämiparlamiänttárij konferens uárnejuvvoo vyesimáánust Anarist			<span class="post-format-icon minor-meta"/>	</a></h1></header><div class="entry-content" itemprop="text">
<p id="h-kuudad-samiparlamianttarij-konferens-uarnejuvvoo-anarist-19-05-2022-konferens-lai-targuttas-toollad-ive-2020-muta-tot-sirdui-koronapandemia-tiet-oovta-peeivi-pistee-konferensan-uasalisteh-samiparlamianttareh-suomast-ruotast-ja-taazast-paaihi-alne-laa-meid-ruosa-samiseervi-ovdasteijeeh-kiah-uasalisteh-konferensan-tarkkojeijen">Kuuđâd sämiparlamiänttárij konferens uárnejuvvoo Anarist 19.05.2022. Konferens lâi tárguttâs toollâđ ive 2020, mutâ tot sirdui koronapandemia tiet. Oovtâ peeivi pištee konferensân uásálisteh sämiparlamiänttáreh Suomâst, Ruotâst já Taažâst. Pääihi alne láá meid Ruošâ sämiseervi ovdâsteijeeh, kiäh uásálisteh konferensân tárkkojeijen.</p>



<p>– Lii suotâs, ete sämiparlamiänttáreh peesih tääl čokkâniđ Anarân já savâstâllâđ ohtsijn aašijn sehe hástusijn, moh lohtâseh šoŋŋâdâhnubástusân, ärbitiätun sehe sämmilij vuoigâdvuođâi majemui aaigij ovdánmân, iätá Sämitige saavâjođetteijee Tuomas Aslak Juuso.</p>



<p>Konferens fáádáh láá taan ive eereeb iärrás šoŋŋâdâhnubástus, ärbitiätu sehe sämmilij vuoigâdvuođâi majemui aaigij ovdánem. Konferensist kuullâp sierâ suorgij äššitobdeid, kiäh jyehih uđđâsumos tiäđu parlamiänttáráid.</p>



<p id="h-samiparlamianttarij-konferens-uarnejuvvoo-jyehi-kualmad-ive-saami-parlamentaarlas-raadi-vastid-samiparlamianttarij-konferens-keevatlii-orniimist-ja-ive-2022-konferens-keevatlas-ornimovdasvastadas-kula-suomabel-samitiigan">Sämiparlamiänttárij konferens uárnejuvvoo jyehi kuálmád ive. <a href="https://www.samediggi.fi/saami-parlamentaarlas-raadi/?lang=an">Säämi Parlamentaarlâš Rääđi</a> västid sämiparlamiänttárij konferens keevâtlii orniimist, já ive 2022 konferens keevâtlâš ornimovdâsvástádâs kulá Suomâbel Sämitiigán.</p>



<h4 class="wp-block-heading" id="h-lasetiaduh">Lasetiäđuh:</h4>



<p>Tuomas Aslak Juuso<br/>Saavâjođetteijee<br/>040 687 3394<br/>tuomas.juuso@samediggi.fi </p>



<p>Saara-Maria Salonen<br/>Vuávájeijee<br/>+44(0) 7305 965 167<br/>saara-maria.salonen@samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
