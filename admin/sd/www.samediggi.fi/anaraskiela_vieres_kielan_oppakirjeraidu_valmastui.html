<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-35296 post-loop-1 post-parity-odd post-entry-last single-big  post-35296 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2019/09/20/anaraskiela-vieres-kielan-oppakirjeraidu-valmastui/?lang=an" rel="bookmark" title="Permanent Link: Anarâškielâ vieres kielân oppâkirjeráiđu valmâštui">Anarâškielâ vieres kielân oppâkirjeráiđu valmâštui			<span class="post-format-icon minor-meta"/>	</a></h1></header><div class="entry-content" itemprop="text"><p/>
<p> </p>
<p>Anarâškielâ vieres kielân oppâkirjeráiđu Hitruu lii tääl vaalmâš tekstâkiirjij uásild. Škovlâive aalgâst almostui rááiđu majemuš uási <strong>Hitruu 4 -Sämieennâm</strong>.</p>
<p>Oppâkirjeráiđu lii uáivildum anarâškielâ vieres kielân máttááttâsân vuáđumáttááttâsluokain 3-6. Rááiđust láá ovdil almostum uásih Ááhu kuuvl, Pennuuseibi ja Skipáreh. Tääl almostittum uđđâsumos kirje lii uáivildum vuáđumáttááttâs kuuđâdluokkaláid.</p>
<p>Ánná já Saammâl puohajeh oppâkirjeest oppeet tuođâlâš, puáris já uđđâsub tábáhtussáid vuáđuduvvee mainâsijn, moh tábáhtuveh Njellimist. Mainâsijn mij oppâp kielâ lasseen meid anarâškulttuur. Mainâsijn muštâluvvojeh maaŋgah teháliih ihásâšjuurrâm tábáhtusah já tooimah čohčâkeesist čuávuváá ive keesi räi.</p>
<p>Oppâkiirjijd lii čáállám <strong>Teija Linnanmäki</strong> já kuuvijd lii sárgum <strong>Riitta Ahonen</strong>. Rááiđust almostiteh maŋeláá vala hárjuttâskirjeh já digimaterial.</p>
<p>Tiilámeh: <em>kirjatilaus(at)samediggi.fi</em></p>
<p><em>Lasetiäđuh: </em><a href="https://www.samediggi.fi/toima/skovlim-ja-oppamateriaal/?lang=an"><em>škovlim já oppâmateriaal</em></a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
