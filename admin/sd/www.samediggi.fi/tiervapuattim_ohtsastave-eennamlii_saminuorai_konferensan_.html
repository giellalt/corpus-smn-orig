<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-58658 post-loop-1 post-parity-odd post-entry-last single-big with-slider post-58658 post type-post status-publish format-standard has-post-thumbnail hentry category-nuorah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/08/17/tiervapuattim-ohtsastave-eennamlii-saminuorai-konferensan/?lang=an" rel="bookmark" title="Permanent Link: Tiervâpuáttim ohtsâštave-eennâmlii säminuorâi konferensân!">Tiervâpuáttim ohtsâštave-eennâmlii säminuorâi konferensân!			<span class="post-format-icon minor-meta"/>	</a></h1></header><div class="entry-content" itemprop="text">
<p><strong>Äigi: 26.8.2021 Suomâ ääigi tijme 9.00-15.00</strong></p>



<p><strong>Saje: Zoom</strong></p>



<p>Konferens lii nuuvtá já áávus puoh säminuoráid. Mij jyehip almottâttâm ulmuid pargopaajijd já viggâp väldiđ tuoivuid huámášumân. Konferensist lii simultaantulkkum. Puoh uásálisteid vuolgâttep kovetaaiđâr Arsi Keva hammim t-pääiđi.</p>



<p>Konferens teeman lii šoŋŋâdâhnubástus. Šoŋŋâdâhnubástus vaaigut korrâsumosávt arktisâš algâaalmugáid.  Säminuorah láá eromâšávt huolâst šoŋŋâdâhnubástus vaiguttâsâst sämmilij ärbivuáválâš iäláttâssáid já sämikulttuurân. Konferens uássin säminuorah hämmejeh ohtsii šoŋŋâdâhnubástus vuástásii uáinu já vuávájeh toos toimâmaalijd.</p>



<p>Säämi parlamentaarlii rääđi vuálásâš nuorâirääđi uárnee jyehi nube ive ohtsâštave-eennâmlii säminuorâi konferens. Konferens uárnejuvvoo ohtsâšpargoost Taažâ, Ruotâ já Suomâ Sämitigij nuorâi tuáimeiguin. Konferens váldu-uárnejeijee lii Sämitige nuorâirääđi.</p>



<p>Almottâttâm ovdil 25.8.2021 tijme 12.00: <a href="https://link.webropolsurveys.com/S/6985FB61DC299178">https://link.webropolsurveys.com/S/6985FB61DC299178</a></p>



<p><a href="https://www.samediggi.fi/wp-content/uploads/2021/08/povdiittas.pdf">Povdiittâs</a></p>



<h4 class="wp-block-heading" id="h-ohjelm"><strong>Ohjelm</strong></h4>



<p>9.00 Algâttem</p>



<p>9.15 Sahâvuáru: Säämi parlamentaarlii rääđi saavâjođetteijee Aili Keskitalo</p>



<p>9.30 Sahâvuáru: Nuorâ puásuialmai Jussá Seurujärvi</p>



<p>9.45 Sahâvuáru: Pirâs- já šoŋŋâdâhminister Krista Mikkonen</p>



<p>10.00 Pargopääjih</p>



<p>1. Youth4Nature: Mobilising Youth to Lead for Nature and Climate,Storytelling<br/>Kielâ: eŋgâlâškielâ</p>



<p>2. Emmi Nuorgam: Sosiaallâš media já vaiguttem<br/>Kielâ: suomâkielâ</p>



<p>3. Pauliina Feodoroff: Šoŋŋâdâhaktivism Säämi<br/>Kielâ: eŋgâlâškielâ</p>



<p>12.00 Purâdempuddâ</p>



<p>12.45 Sahâvuáru: Suomâ Sämitige saavâjođetteijee Tyemes Aaslâk Juuso</p>



<p>13.00 Almosciälkkámuš-pargopääjih juávhui mield</p>



<p>14.14 Čuákánkiäsu</p>



<p>15.00 Lopâttem</p>



<h4 class="wp-block-heading" id="h-laseti-uh">Lasetiäđuh:</h4>



<p>proojeektpargee Milla Pulska<br/>puh.  0406695295<br/>milla.pulska(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
