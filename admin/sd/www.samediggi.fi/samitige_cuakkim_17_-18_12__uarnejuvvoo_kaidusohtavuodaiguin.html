<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-52129 post-loop-1 post-parity-odd post-entry-last single-big with-slider post-52129 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/12/16/samitige-cuakkim-17-18-12-uarnejuvvoo-kaidusohtavuodaiguin/?lang=an" rel="bookmark" title="Permanent Link: Sämitige čuákkim 17.–18.12. uárnejuvvoo káidusohtâvuođâiguin">Sämitige čuákkim 17.–18.12. uárnejuvvoo káidusohtâvuođâiguin			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Sämitige čuákkim 4/2020 uárnejuvvoo 17.-18.12.2020 koronatile tiet káidusohtâvuođâiguin. Kyevtpiäivásâš čuákkim meerrid ei. kyehti tuotâvuotâ- já sovâdâttâmkomissio jeessân iävtutmist staatârááđán, Sämitige toimâvuáváámist já budjetarvâlusâst ihán 2021 sehe toimâsyergikuáhtásijn toimâ- já ovdedemohjelmijn vaaljâpajan 2020-2023. Velttimettum suujâi tiet Sämitige jeessân puáhtá uásálistiđ čuákkimân meid Sajosist. Saijoos parlamentsalin ep vääldi kuosijd koronatile tiet.</strong></p>
<p>Sämitige čuákkim meerrid Sämitige pargo-oornig nubásmitmist meriäigin koronapandemia toohâm njuámmumtavdâvaarâ tiet, kyehti tuotâvuotâ- já sovâdâttâmkomissio jeessân iävtutmist staatârááđán, Sämitige toimâvuáváámist já budjetarvâlusâst ihán 2021, toimâsyergikuáhtásijn toimâ- já ovdedemohjelmijn vaaljâpajan 2020-2023 já jeessân noomâtmist Akwé:kon pargojuávkun, mii kuáská sämmilij päikkikuávlu luánduriggodâhvuávám.</p>
<p>Lasseen čuákkim kieđâvuš sämmilij psykososiaallâš torjuu tuotâvuotâ- já sovâdâttâmprosesist já tuálá vuolgâttâssavâstâllâm sämitiggevaaljâi ohtâlistemiävtuttâs keežild.</p>
<p><a href="https://dokumentit.solinum.fi/samediggi/?f=Dokumenttipankki%2FKokousasiakirjat%2FSaamelaisk%C3%A4r%C3%A4jien%20kokous%2FToimikausi%202020-2023%2FKokouskutsut%20ja%20esityslistat" target="_blank" rel="noopener noreferrer">Čuákkim 4/2020 äššilisto kávnoo dokumentpaaŋkist.</a></p>
<h5><strong>Parlamentsalin ep vääldi kuosijd</strong></h5>
<p>Sämitige jesâneh uásálisteh kyevtpiäivásii čuákkimân káidusohtâvuođâiguin teikkâ pääihi alne Sajosist. Koronatile tiet kyesih já media pyehtih čuávvuđ čuákkim tuše njuolgâ vuolgâttâs peht čujottâsâst <a href="http://www.samediggi.fi/live" target="_blank" rel="noopener">www.samediggi.fi/live</a>. Vuolgâttâsâst lii finnimnáál tulkkum puoh kuulmâ sämikielân já suomâkielân. Saijoos parlamentsalin ep vääldi kuosijd pääihi oolâ.</p>
<h5><strong>Lasetiäđuh:</strong></h5>
<p>saavâjođetteijee Tuomas Aslak Juuso puh. 040 687 3394 / 010 839 3101, tuomas.juuso(at)samediggi.fi</p>
<p>haldâttâhhovdâ Pia Ruotsala-Kangasniemi puh. 010 839 3100 / 040 726 2688, pia.ruotsala(at)samediggi.fi</p>
<p>viestâdemčällee Johanna Alatorvinen puh. 010 839 3140 / 040 663 4493, johanna.alatorvinen(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
