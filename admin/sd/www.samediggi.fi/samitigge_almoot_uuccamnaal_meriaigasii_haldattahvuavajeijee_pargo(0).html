<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-71670 post-loop-1 post-parity-odd post-entry-last single-big with-slider post-71670 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/12/02/samitigge-almoot-uuccamnaal-meriaigasii-haldattahvuavajeijee-pargo-2/?lang=an" rel="bookmark" title="Permanent Link: Sämitigge almoot uuccâmnáál meriáigásii haldâttâhvuávájeijee pargo">Sämitigge almoot uuccâmnáál meriáigásii haldâttâhvuávájeijee pargo			<span class="post-format-icon minor-meta"/>	</a></h1></header><div class="entry-content" itemprop="text"><p>Pargo álgá sopâmuš mield já pištá 31.12.2023 räi. Pargo olášume iähtun lii, ete ovdâskodde tuhhit staatâ budjet ihán 2023 haldâttâs čohčâmáánust adelem iävtuttâs mield.</p>
<p>Vuávájeijee pargon lii haldâttâhhoovdâ vuálásâžžân valmâštâllâđ almoshaldâttâhân lohtâseijee pargoid. Tohálâšvuotâiähtun lii pargo vaattâm hiäivulâš škovlim sehe sämikielâ máttu (asâttâs 1727/95). Pargo miänástuvvee hoittáámist išedeh vijđes haaldâtlij pargoi tubdâm sehe naavcah jiečânâs já ovdâsvástádâslii paargon. Mij anneep áárvust šiev oovtâstpargo- já vuáruvaikuttâstááiđuid.</p>
<p>Vuávájeijee pälkki meriduvvoo Sämitige pälkkivuáháduv vátávâšvuotâtääsi IV/III mield (vuáđupälkki 2698,37 eurod/mp). Vuáđupäälhi lasseen pargoost máksojeh 24 % sämikuávlu laseh já pargohárjánem mield hárjánemlaseh. Pargoost lii 3 mánuppaje keččâlemäigi.</p>
<p>Uuccâmreeivâ já ánsuluvâttâllâm kalga toimâttiđ Sämitige čäällimkoodán 20.12.2022 räi čujottâsân: <a href="https://www.sympahr.net/public/pq.aspx?ef3104e9">https://www.sympahr.net/public/pq.aspx?ef3104e9</a></p>
<p>Lasetiäđuid pargoost addel Sämitige haldâttâhhovdâ Pia Ruotsala-Kangasniemi p. 010 839 3106. Sämitige tooimân puáhtá uápásmuđ nettičujottâsâst www.samediggi.fi.</p>
<p>Anarist 2.12.2021<br/>
Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
