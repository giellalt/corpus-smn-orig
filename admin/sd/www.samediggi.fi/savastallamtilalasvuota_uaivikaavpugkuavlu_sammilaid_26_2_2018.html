<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-7238 post-loop-1 post-parity-odd post-entry-last single-big  post-7238 post type-post status-publish format-standard has-post-thumbnail hentry category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/02/19/keskustelutilaisuus-paakaupunkiseudun-saamelaisille-26-2-2018/?lang=an" rel="bookmark" title="Permanent Link: Savâstâllâmtilálâšvuotâ uáivikaavpugkuávlu sämmiláid 26.2.2018">Savâstâllâmtilálâšvuotâ uáivikaavpugkuávlu sämmiláid 26.2.2018			<span class="post-format-icon minor-meta"/>	</a></h1></header><div class="entry-content" itemprop="text"><p>TIÄĐÁTTÂS  15.2.2018</p>
<p> </p>
<p>Savâstâllâmtilálâšvuotâ uáivikaavpugkuávlu sämmiláid 26.2.2018</p>
<p>Sämitige stivrâ uárnee čuákkimis ohtâvuođâst savâstâllâmtilálâšvuođâ uáivikaavpugkuávlu sämmiláid Helsigist hooteel Scandic Simonkenttäst vuossaargâ 26.2.2018 tme 18-20.</p>
<p>Sämitige čuákkim 18.12.2017 nanodem toimâvuávám-budjet 2018 mield stiivrâ čuákkimeh uárnejuvvojeh máhđulâšvuođâi mield Ucjuuvâst, Vuáčust, Helsigist, Iänuduv Käresavonist já Anarist. Čuákkimij ohtâvuođâst uárnejuvvoo päikkikoddeest savâstâllâmtilálâšvuotâ, mast stivrâ tiäivá kuávlu sämmilijguin, muštâl uánihávt stivrâpaje tooimâin já addel epivirgálub máhđulâšvuođâ savâstâllâđ äigikyevdilis aašijn.</p>
<p>– Mij ulmen lii, ete savâstâllâmtilálâšvuođah nanodeh sämisiärváduv já Sämitige koskâsii savâstâllâm ohtsij aašij ovdedem pyerrin, Sämitige saavâjođetteijee Tiina Sanila-Aikio tiädut.</p>
<p>Savâstâllâmtilálâšvuotâ uárnejuvvoo hooteel Scandic Simonkenttä čuákkimviste Espast 26.2.2018 tme 18-20.</p>
<p>– Mun tuáivuttâm uáivikaavpugkuávlu sämmilijd tiervâpuáttim vaaljâpaje vuossâmuu savâstâllâmtilálâšvuotân, Sanila-Aikio looppât.</p>
<p>Lasetiäđuid addel Sämitige saavâjođetteijee Tiina Sanila-Aikio puh. 050 300 1780, tiina.sanila-aikio(at)samediggi.fi</p>
<p> </p>
<p> </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
