<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-59941 post-loop-1 post-parity-odd post-entry-last single-big  post-59941 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/09/30/samikielai-kaidusmattaattashaaha-ja-deanuleagis-samastit-haaha-uarnejeh-kielaravviittuv-13-10-2021/?lang=an" rel="bookmark" title="Permanent Link: Sämikielâi káidusmáttááttâshaahâ já Deanuleagis sámástit -haahâ uárnejeh kielâravviittuv 13.10.2021">Sämikielâi káidusmáttááttâshaahâ já Deanuleagis sámástit -haahâ uárnejeh kielâravviittuv 13.10.2021			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämikielâi káidusmáttááttâshaahâ já <a href="https://samastit.org/fi/" target="_blank" rel="noreferrer noopener">Deanuleagis sámástit -haahâ</a> uárnejeh <a href="https://samastit.org/fi/utsjoen-kielikeskus/monikielisyysneuvonta/" target="_blank" rel="noreferrer noopener">kielâravviittuv</a> káidusmáttááttâs uáppei huolâtteijeid, stivrejeijeid, máttáátteijeid já rehtoráid koskoho <strong>13.10.2021 tijme 18–19.30.</strong> </p>



<p><strong>Äigi:</strong> koskoho 13.10.2021 tme 18–19.30  </p>



<p><strong>Saje:</strong> káidusohtâvuođâiguin </p>



<p><strong>Čuosâttâhjuávkku:</strong> sämikielâi káidusmáttááttâshaavâ uáppei huolâtteijeeh, stivrejeijeeh, máttáátteijeeh já rehtoreh </p>



<p>Kielâravviittâheehid ääigi kieđâvuššâp huolâtteijei koččâmušâid já teemaid sehe faallâp sijjân vuovijd párnáá tâi nuorâ kielâidentiteet naanoodmân. Siämmást huolâtteijeeh finnejeh viärdásâštorjuu eres sämikielâlij párnái huolâtteijein. </p>



<p>Eehid ääigi pyehtip kieđâvuššâđ eereeb iärrás perruu kielâvaljiimijd, párnáá tâi nuorâ kielâlii ovdánem tuárjum sehe toimâm sämikielân sierâlágán pirrâsijn – ovdâmerkkân škoovlâst tâi palvâlusâi ooleest. </p>



<p>Mij tuáivup, ete uásálisteeh oovdânpyehtih koččâmušâid já fáddátuoivuid kieđâvuššâmnáál eehid ääigi. Koijâdâlmân västidem lii nomâttem. Jis tust lii koččâmuš, mutâ jieh haalijd, ete kieđâvuššâp tom eehid ääigi, te puávtáh kyeđđiđ meid tom vyelni orroo liiŋkâ peht. Deanuleagis sámástit -haavâ maaŋgâkielâlâšvuotâäššitobdee västid tuu koččâmušân šleđgâpoostâ peht. Tun puávtáh västidiđ koijâdâlmân <a href="https://link.webropolsurveys.com/S/795F73E845A523E6" target="_blank" rel="noreferrer noopener">tääbbin</a>. </p>



<p><strong>Deanuleagis sámástit -haavâ kielâravviittâh</strong> fáálá ravvim aašijn, moh lohtâseh sämikielân já maaŋgâkielâlâšvuotân. Kielâravviittâh tuárju já naanood sämikielâ já maaŋgâkielâlâšvuođâ perruin, instituutioin já pirrâsist. Mij išedep meid palvâlempyevtitteijeid kavnâđ vuovijd säämi kielâlaavâ olášutmân. </p>



<p>Káidusmáttááttâs vaanhimijeehid uárnejuvvoo kiđđuv 2022, mutâ mij avžuuttep huolâtteijeid väldiđ heerkiht ohtâvuođâ haavâ pargeid, jis láá koččâmušah teikâ ääših, moh smietâttiteh! </p>



<p><strong>Lasetiäđuh:</strong> </p>



<p>Satu-Marjut Pieski, hahâhovdâ <br/><a href="mailto:satu.pieski@edu.utsjoki.fi" target="_blank" rel="noreferrer noopener">satu.pieski(at)edu.utsjoki.fi</a> <br/>040 546 6514 </p>



<p>Anni-Sofia Niittyvuopio, hahâkoordinaattor <br/><a href="mailto:anni-sofia.niittyvuopio@samediggi.fi" target="_blank" rel="noreferrer noopener">anni-sofia.niittyvuopio(at)samediggi.fi</a> <br/>040 584 3098 </p>



<p>Henna Aikio, anarâškielâ tijmemáttáátteijee <br/><a href="mailto:Henna.aikio@edu.utsjoki.fi" target="_blank" rel="noreferrer noopener">Henna.aikio(at)edu.utsjoki.fi</a> <br/>040 525 4013 </p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
