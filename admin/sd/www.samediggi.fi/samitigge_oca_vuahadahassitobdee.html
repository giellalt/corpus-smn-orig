<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-61363 post-loop-1 post-parity-odd post-entry-last single-big with-slider post-61363 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/01/13/samitigge-oca-vuahadahassitobdee/?lang=an" rel="bookmark" title="Permanent Link: Sämitigge ocá vuáhádâhäššitobdee">Sämitigge ocá vuáhádâhäššitobdee			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitigge ocá vuáhádâhäššitobdee meriáigásii olespiäiválii pargokoskâvuotân. Pargo álgá sopâmuš mield já pištá 31.12.2022 räi. Vuáhádâhäššitobdee pargon lii hoittáđ ei. Sämitige já Saijoos atk-toorjâpalvâlusâid, sisviermi paijeentoollâm- já nubástuspargoid, kiävttuvuoigâdvuođâi mieđettem já haldâšempargoid (AD, Office 365 jet.), ohjelmij já tiäturij stelliimijd sehe táárbu mield išediđ tábáhtusâi ornimáid lohtâseijee pargoin. Pargee parga nube vuáhádâhäššitobdee pargopaarrân.</p>



<p>Asâttâsân vuáđudeijee tohálâšvuotâiähtun lii pargo vaattâm hiäivulâš škovlim, sämikielâ táiđu (asâttâs 1727/95) sehe hárjánem västideijee pargoin. Pargoost miänástum váátá systemaatlii pargovyevi, naavcâ analysistiđ já čuávdiđ vädisvuođâid sehe šiev äššigâspalvâlemtááiđuid. Kelijdeijee eŋgâlâskielâ táiđu annoo hiättun. Pargoost lii 2 mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi IV/IV mield, vuáđupälkki 2597,07 eurod/mp, já lasseen máksoo 24 % sämikuávlu lase sehe hárjánemlaseh, moh meriduvvojeh pargohárjánem mield. </p>



<p>Ucâmušâid lahtosijguin kalga toimâttiđ sämitige čäällimkoodán 24.1.2021 räi čujottâsâst <a href="https://www.sympahr.net/public/pq.aspx?0a1ef059">https://www.sympahr.net/public/pq.aspx?0a1ef059</a></p>



<p>Lasetiäđuid pargoost addel Pia Ruotsala-Kangasniemi puh. 0407262688. Sämitiigán já säämi kulttuurkuávdáš Sajosân puáhtá uápásmuđ čujottâsâin <a href="http://www.samediggi.fi/">www.samediggi.fi</a> já <a href="http://www.sajos.fi/">www.sajos.fi</a></p>



<p>13.12.2021 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
