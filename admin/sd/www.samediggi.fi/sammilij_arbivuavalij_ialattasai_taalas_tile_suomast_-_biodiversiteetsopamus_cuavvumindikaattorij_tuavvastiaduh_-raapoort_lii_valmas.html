<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-5992 post-loop-1 post-parity-odd post-entry-last single-big with-slider post-5992 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2017/05/19/sammilij-arbivuavalij-ialattasai-taalas-tile-suomast-biodiversiteetsopamus-cuavvumindikaattorij-tuavvastiaduh-raapoort-lii-valmas/?lang=an" rel="bookmark" title="Permanent Link: Sämmilij ärbivuáválij iäláttâsâi tááláš tile Suomâst – Biodiversiteetsopâmuš čuávvumindikaattorij tuávváštiäđuh -raapoort lii valmâš">Sämmilij ärbivuáválij iäláttâsâi tááláš tile Suomâst – Biodiversiteetsopâmuš čuávvumindikaattorij tuávváštiäđuh -raapoort lii valmâš			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitige olášuttem haavâ ulmen lâi selvâttiđ sämmilij ärbivuáválij iäláttâsâi tile já ovdánem. Haavâ ääigi halijdii finniđ tiäđu ärbivuáválij sämi-iäláttâsâi hárjutteijei meereest Suomâst sehe tiäđu sämikuávlust ässee sämmilij iäláttâsráhtusist. Haahâ tuárju Suomâ aalmugijkoskâsij kenigâsvuođâi olášuttem biodiversiteetsopâmuš uásild já lasseet tááláá tiäđu sämikulttuur já sämi-iäláttâsâi tiileest Suomâst. Haavâ puátusijd puáhtá anneeđ ävkkin ko ovdeduvvojeh sämi-iäláttâssáid kyeskee lahâasâttem já haldâttâh.</p>
<p>Haavâ aalgâst kärttejii koijâdâllâmluámáttuvváin ärbivuáválijn iäláttâsâin finnejum puáđuid, toid kevttum ääigi, iäláttâsâi merhâšume västideijeid sehe puátteevuođâ uáinuid. Vástádâsâi analysistmist tiäddu lâi sämikuávlu puátusij tarkkuumist.</p>
<p>Haavâ puáđusin šoodâi raapoort, moos láá nuurrâm haavâ ovdánem, vuovijd, amnâstuv já puátusijd. Puátusijn čielgâi om. ete ärbivuáválijn iäláttâsâin finnejii merhâšittee puáđuid tuše puásuituálu uásild. Ärbivuáválij iäláttâsâi merhâšume sämmilii eellimtäävi já kulttuur uássin poođij čielgâsávt oovdân já sämmilij jiešmeridemvuoigâdvuotâ ärbivuáválijn iäláttâsâin onnui tergâdin puátteevuođâ smietâdijn.</p>
<p>Haavâ olášutten já uásiruttâdeijen tooimâi Sämitigge já ton válduruttâdeijee lâi eennâm- já meccituáluministeriö.</p>
<p>Haavâ loppâraapoort puáhtá luuhâđ täst.</p>
<p>Lasetiäđuid haavâst já raportist addel Sämitige saavâjođetteijee Tiina Sanila-Aikio puh. 050 300 1780, <a href="mailto:tiina.sanila-aikio@samediggi.fi">tiina.sanila-aikio(at)samediggi.fi</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
