<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-66029 post-loop-1 post-parity-odd post-entry-last single-big with-slider post-66029 post type-post status-publish format-standard has-post-thumbnail hentry category-uddaseh-an category-uddaseh-saami-kielaaasijn" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/06/10/samitigge-uarnee-infotilalasvuoda-auktorisistum-jurgaleijee-totkosist-22-6-2022/?lang=an" rel="bookmark" title="Permanent Link: Sämitigge uárnee infotilálâšvuođâ auktorisistum jurgâleijee totkosist 22.6.2022">Sämitigge uárnee infotilálâšvuođâ auktorisistum jurgâleijee totkosist 22.6.2022			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämitigge uárnee infotilálâšvuođâ auktorisistum jurgâleijee totkosist 22.6.2022, tme. 14.00-14.45 káidusohtâvuođâiguin. Tilálâšvuođâst eellip čoođâ, ete mii tođhos lii já maht toos puáhtá ráhtádâttâđ. Jieš totkosân almottâttâm lii porgemáánust 2022. Infotilálâšvuođâst totkosist muštâl kielâtorvočällee Anne Kirste Aikio ja auktorisistum jurgâleijee Tiina Sanila-Aikio. Infotilálâšvuotâ lii tárguttum puohháid, kiäh láá perustum totkosist.</p>



<p>Máttááttâshaldâttâs haldâšem auktorisistum jurgâleijee totkos uárnejuvvoo čuávuváá keerdi skammâmáánust 2022. Auktorisistum jurgâleijee tođhos puáhtá čođâldittiđ puoh Suomâst sarnum sämikielân já tot lii virgálâš tuođâštus jurgâleijee áámmáttááiđust. Totkos siskáldâsâst puáhtá luuhâđ tärhibeht máttááttâshaldâttâs siijđoin: <a href="https://www.oph.fi/koulutus_ja_tutkinnot/auktorisoidut_kaantajat">https://www.oph.fi/koulutus_ja_tutkinnot/auktorisoidut_kaantajat</a>. Auktorisistum jurgâleijee tođhos lii meid tohálâšvuotâvátámâššân Sämitige jurgâleijei viirgán Sämitiggeest adelum asâttâs mield.</p>



<p>Sämitigge uárnee maŋeláá čohčuv sierâ ráhtádâttâmtilálâšvuođâ totkosân.   </p>



<h4 class="wp-block-heading" id="h-infotilalasvuotan-puahta-uasalistid-kaidusohtavuodain"><strong>Infotilálâšvuotân puáhtá uásálistiđ káidusohtâvuođáin:</strong></h4>



<p><a href="https://teams.microsoft.com/l/meetup-join/19%3ameeting_NzU0NzRmZTMtMzliZC00NDM1LTljNDYtNjUwMWFiNjZkMmNm%40thread.v2/0?context=%7b%22Tid%22%3a%22dc008ff1-3041-4d3b-a0ff-733094b806c0%22%2c%22Oid%22%3a%2229c7fa63-5ae2-419a-be6d-8c560e8ed26b%22%7d">Seervâ čuákkimân spokkâlmáin täst</a></p>



<p><a href="https://aka.ms/JoinTeamsMeeting" target="_blank" rel="noreferrer noopener">Lasetiäđuh</a></p>



<p><strong>Lasetiäđuid addel kielâtorvočällee Anne Kirste Aikio:</strong></p>



<p>anne-kirste.aikio@samediggi.fi</p>



<p>Mob. +358 40 707 5626</p>



<p>Tel. 010 839 3124</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
