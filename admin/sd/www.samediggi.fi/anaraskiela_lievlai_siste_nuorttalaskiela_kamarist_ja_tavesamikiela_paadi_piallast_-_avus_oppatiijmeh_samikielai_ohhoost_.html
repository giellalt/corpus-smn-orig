<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-70418 post-loop-1 post-parity-odd post-entry-last single-big  post-70418 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/10/20/anaraskiela-lievlai-siste-nuorttalaskiela-kamarist-ja-tavesamikiela-paadi-piallast-avus-oppatiijmeh-samikielai-ohhoost/?lang=an" rel="bookmark" title="Permanent Link: Anarâškielâ lievlâi siste, nuorttâlâškielâ kámárist já tavesämikielâ pääđi piällást – ávus oppâtiijmeh sämikielâi ohhoost!">Anarâškielâ lievlâi siste, nuorttâlâškielâ kámárist já tavesämikielâ pääđi piällást – ávus oppâtiijmeh sämikielâi ohhoost!			<span class="post-format-icon minor-meta"/>	</a></h1></header><div class="entry-content" itemprop="text"><div class="wp-block-image">
</div>


<p><a href="http://www.saamenetaopetus.com">Sämikielâi káidusmáttááttâs piiloothaahâ</a> uárnee meid taan ive puohháid ávus oppâtiijmijd sämikielâi ohhoost 43!</p>



<p>Oppâtiijmij teeman lii päikki já piirâs. Anarâškielâ oppâtiijmán kulá sávnum já kenski runneest pulččám, nuorttâlâškielâ oppâtijmeest mij uápásmep jieččân viistán já ton syeligâsvuođáid, tavesämikielâ tijmeest mij vuod oppâp, ete maht puáhtá pargeldiđ kievkkânist tavesämikielân.</p>



<p>Oppâtiijmij ulmen lii lasettiđ tiäđu sämikielâin já siämmást sämikulttuurist. Oppâtiijmij čuosâttâhjuávkkun láá vuáđumáttááttâs uáppeeh já nube tääsi uáppeeh, mutâ oppâtijmijd uážžuh uásálistiđ puohah, kiäh láá perustum sämikielâin. Tijmijd puáhtá uásálistiđ jieškote-uv uáppee jiečânávt tâi oles luokka puáhtá uásálistiđ oovtâst siämmáá puudân ohtsii piergâsijn. Uásálistiđ puáhtá meid maaŋgâ tiijmán.  </p>



<p>Oppâtiijmeh tuállojeh káidusohtâvuođáin Microsoft Teamsist. Tiijmeh láá ohtsis kulmâ, ohtâ jieškote-uv Suomâst sarnum sämikielâst: anarâš-, nuorttâlâš- já tavesämikielâst.</p>



<h4 class="wp-block-heading" id="h-majebarga-25-10-tijme-10-10-45">Majebargâ 25.10. tijme 10–10.45</h4>



<p><em><strong>Anarâškielâ lievlâi siste</strong></em></p>



<p>Máttáátteijen Laura Ylinampa</p>



<p>Čuosâttâhjuávkku paješkovlâ já nubbe tääsi</p>



<p>Servâmliŋkkâ: <a href="https://teams.microsoft.com/l/meetup-join/19%3ameeting_MDRhZWJjYTctOWZiYy00MzZkLWIyZDUtYmI5YWQ5NTI3YzUx%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d" target="_blank" rel="noreferrer noopener"><strong>Seervâ čuákkimân spokkâlmáin täst</strong></a></p>



<h4 class="wp-block-heading">Koskokko 26.10. tijme 10–10.45</h4>



<p><em><strong>Nuorttâlâškielâ kámárist</strong></em></p>



<p>Máttáátteijen Kia Olin já Sirkka Sanila</p>



<p>Čuosâttâhjuávkku 0.–2. luokka</p>



<p>Servâmliŋkkâ: <a href="https://teams.microsoft.com/l/meetup-join/19%3ameeting_YmY2Yzg0NjYtYjg4YS00ZTk1LThlMDMtZWI4MDg0NjMxMDEy%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d" target="_blank" rel="noreferrer noopener"><strong>Seervâ čuákkimân spokkâlmáin täst</strong></a></p>



<h4 class="wp-block-heading"><strong>Tuorâstâh 27.10. tijme 10–10.45</strong><strong/></h4>



<p><em><strong>Tavesämikielâ pääđi piällást</strong></em></p>



<p>Máttáátteijen Máren-Elle Länsman</p>



<p>Čuosâttâhjuávkku 3.–6. luokka</p>



<p>Servâmliŋkkâ: <a href="https://teams.microsoft.com/l/meetup-join/19%3ameeting_NWJlZjVjY2EtMDQyNS00ZGQ3LWJhMjAtMDEyMDI0ODgzYTZh%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%22cfd77e1b-56e9-4fd9-a005-b48018b5027b%22%7d" target="_blank" rel="noreferrer noopener"><strong>Seervâ čuákkimân spokkâlmáin täst</strong></a></p>



<p>Tiijmijn lii máhđulâš koijâdiđ já savâstâllâđ chatist. Tijmijd ij taarbâš almottâttâđ muuneeld. Mij ep vuorkkii oppâtiijmijd.</p>



<p>Tärhibeh ravvuuh tijmijd uásálistmân <a href="https://e89b6048-79e7-4dd1-b252-4497de157555.filesusr.com/ugd/fa617b_f1fbc9272afe4627b8b9c40ff73e442e.pdf"><strong>tääbbin</strong></a>.</p>



<h4 class="wp-block-heading"><strong>Ohtâvuotâulmuuh:</strong></h4>



<p>Hanna Helander, hahâhovdâ <br/><a href="mailto:hanna.helander@edu.utsjoki.fi">hanna.helander@edu.utsjoki.fi</a><br/>040 701 2094</p>



<p>Arla Magga, hahâkoordinaattor <br/><a href="mailto:arla.magga@samediggi.fi">arla.magga@samediggi.fi</a><br/>040 6875989</p>



<p><strong>Lasetiäđuh Sämikielâi káidusmáttááttâshaavâst:</strong></p>



<p>Sämikielâi káidusmáttááttâs piiloothaahâ lii Ucjuv kieldâ jođettem já Sämitige koordinistem haahâ. Haavâ ruttâd máttááttâs- já kulttuurministeriö. Haavâ ulmen lii faallâđ sämikielâ káidusmáttááttâs vuáđuškoovlâ já nube tääsi uáppeid sämikuávlu kieldâi ulguubel kyehti okkotiijme verd já ovdediđ sämikielâi káidusmáttááttâs pedagogiik. Káidusmáttááttâshaavâ máttááttâs lii reaaláigásâš (synkroonlâš) máttááttâs. Talle máttáátteijee já uáppeeh uásálisteh siämmáá ääigi oppâtijmijd jieijâs piergâsijguin, mutâ fyysilávt sierâ paaihijn.</p>



<p><strong>Lasetiäđuh Säämi kielâohhoost:</strong></p>



<p><a href="https://giellavahkku.org/fi/?fbclid=IwAR02sFKU25PP0G0OAmiWCwr2Z-6ij3UD-O0Z1TPyf6K1LLjr_xGogKS9MKg">Säämi kielâoho</a> 24.–30.10.2022 ulmen lii pajediđ sämikielâi sajattuv, já lasettiđ sämikielâi já -kulttuur tubdâm oles ohtsâškoddeest. Eidu taan ohhoost sämikielah kullojeh já uáinojeh jyehi saajeest!</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
