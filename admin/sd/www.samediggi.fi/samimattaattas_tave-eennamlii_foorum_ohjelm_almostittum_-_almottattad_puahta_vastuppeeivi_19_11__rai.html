<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-61054 post-loop-1 post-parity-odd post-entry-last single-big  post-61054 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/11/17/samimattaattas-tave-eennamlii-foorum-ohjelm-almostittum-almottattad-puahta-vastuppeeivi-19-11-rai/?lang=an" rel="bookmark" title="Permanent Link: Sämimáttááttâs tave-eennâmlii foorum ohjelm almostittum – almottâttâđ puáhtá vástuppeeivi 19.11. räi">Sämimáttááttâs tave-eennâmlii foorum ohjelm almostittum – almottâttâđ puáhtá vástuppeeivi 19.11. räi			<span class="post-format-icon minor-meta"/>	</a></h1></header><div class="entry-content" itemprop="text">
<p>Sämimáttááttâs tave-eennâmlâš foorum viggá hammiđ oleskove sämimáttááttâsâst Suomâst, Ruotâst já Taažâst. Foorum ulmen lii ovdediđ máttááttâs raajijd rastaldittee oovtâstpargo já škovlimpooliitlii sajattuv jieškođe-uv päikkienâmist. Foorumân láá almottâttâm stuorrâ juávkku virgeomâhááh, škovlimpooliitliih vaigutteijeeh, sämimáttááttâs totkeeh já máttáátteijeeh.</p>



<p>– Tave-eennâmlâš sämimáttááttâs foorum lii pyeri tilálâšvuotâ škovlimpooliitlii savâstâlmân väldikuudij raajij rasta. Mist láá ennuv ohtsiih hástuseh, moi čuávdim váátá eidu meritiätulii já kilelis politiik, iätá Sämitige vuossâmuš värisaavâjođetteijee Anni Koivisto.</p>



<p>– Mij tuáivup, ete foorum jieijâs uásild naanood škovlimpooliitlii sajattuv jo orroo oovtâstpargoráhtusij, tego Säämi parlamentaarlii rääđi siste. Toos lasseen lii tárguttâs, ete tot aalgât uđđâ áigáduv tave-enâmij máttááttâsministeriöi, Sämitiigij já Sámi allaskuvla koskâsii škovlimpooliitlii oovtâstpargoost, juátká Koivisto.</p>



<p>Foorumân lii máhđulâš almottâttâđ vástuppeeivi 19.11. räi nettisiijđoin <a href="http://www.rajahissameoahpahus.com" target="_blank" rel="noreferrer noopener">www.rajahissameoahpahus.com</a>, kost meid ohjelm lii uáinimnáál.</p>



<h4 class="wp-block-heading" id="h-laseti-uh"><strong>Lasetiäđuh:</strong></h4>



<p>Saavâjođetteijee<br/>Tuomas Aslak Juuso<br/>tuomas.juuso(at)samediggi.fi<br/>040 687 3394 / 010 839 3101</p>



<p>I värisaavâjođetteijee<br/>Anni Koivisto<br/>anni.koivisto(at)samediggi.fi<br/>040 415 5969</p>



<p>Škovlimčällee<br/>Ulla Aikio-Puoskari<br/>Sämitigge<br/>010 839 3112<br/>ulla.aikio-puoskari(at)samediggi.fi</p>



<p>Kielâtorvočällee<br/>Anne Kirste Aikio<br/>Sämitigge<br/>010 839 3124<br/>anne-kirste.aikio(at)samediggi.fi</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
