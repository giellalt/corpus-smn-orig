<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62968 post-loop-1 post-parity-odd post-entry-last single-big  post-62968 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/02/17/almottattam-samikielai-kaidusmattaattasan-luuhamihan-2022-2023-lekkasij/?lang=an" rel="bookmark" title="Permanent Link: Almottâttâm sämikielâi káidusmáttááttâsân luuhâmihán 2022–2023 lekkâsij">Almottâttâm sämikielâi káidusmáttááttâsân luuhâmihán 2022–2023 lekkâsij			<span class="post-format-icon minor-meta"/>	</a></h1></header><div class="entry-content" itemprop="text">
<p>Almottâttâm Sämikielâi káidusmáttááttâs piiloothaavâ máttááttâsân luuhâmihán 2022–2023 lii lekkâsâm. Almottâttâm máttááttâsân tahhoo <a href="https://uusi.kuntapalvelut.fi/saamenetaopetus/fi/">Hellewi-almottâttâmvuáháduvvâst</a>. Almottâttâm kuáská uđđâ uáppeid já uáppeid, kiäh juátkih haavâ máttááttâsâst.</p>



<p>Almottâttâm puáhtá toohâđ máttááttâs uárnejeijee, rehtor tâi huolâtteijee. Talle ko huolâtteijee taha almottâttâm, te mij tuáivup, ete huolâtteijee lii ohtâvuođâst uáppee škoovlân, já muštâl, ete uáppest lii haalu já máhdulâšvuotâ uásálistiđ sämikielâ káidusmáttááttâsân. <strong>Máttááttâsân kalga almottâttâđ 31.3.2022 räi.</strong></p>



<p><a href="https://www.saamenetaopetus.com/_files/ugd/fa617b_70c56553dfb34b2d9ebf1c9e55e0ce3f.pdf">Ravvuuh Hellewist almotâttâmân</a></p>



<p>Káidusmáttááttâshaahâ fáálá sämikielâ (anarâš-, nuorttâlâš- tâi orjâlâškielâ) vuáđumáttááttâs tâi luvâttâhškovlim tievâsmittee sämikielâ máttááttâs 2 ot sämiuáppeid, kiäh láá sämmilij päikkikuávlu ulguubeln. Meid ovdâmáttááttâs uáppeeh pyehtih uásálistiđ haavâ máttááttâsân. Haahâ ij faalâ máttááttâs rävisulmuid. Sämikielâ ij taarbâš mättiđ ovdiist vâi puáhtá uásálistiđ máttááttâsân. Máttááttâsjuávhuh ráhtojeh jyehi sämikielân sierâ nuuvt, ete uáppei luokka- já kielâtääsi váldoo huámmášumán. Máttááttâs uárnejuvvoo máhđulâšvuođâi mield tienuuvt, ete kielâin já juávhuin lává ucemustáá kyehti uáppee.</p>



<p>Vääldi vuotân, ete mottoom kaaupugeh (om. Helssig, Oulu já Ruävinjargâ ) uárnejeh  tavesämikielâ máttááttâs še aldamáttááttâsân. Jis tun halijdah máttááttâsân, te vääldi ohtâvuođâ jieijâd škoovlâ rehtorân tái kaavpug škovlâvirgádâhân!</p>



<p>Sämikielâi káidusmáttááttâs piiloothaahâ lii haahâ, mon Ucjuv kieldâ joođeet já Sämitigge koordinist, já mii juátkoo 2023 kiđđâluuhâmpaje loopâ räi. Máttááttâs- já kulttuurministeriö ruttâd haavâ. Ton ulmen lii faallâđ sämikielâ káidusmáttááttâs kyehti okkotijme verd vuáđuškoovlâ já nube tääsi uáppeid sämmilij päikkikuávlu ulguubel.</p>



<h4 class="wp-block-heading" id="h-puattee-tabahtusah"><strong>Puáttee tábáhtusah</strong></h4>



<p>Sämikielâi káidusmáttááttâshaahâ uárnee njuhčâmáánu ääigi infotilálâšvuođâ máttááttâs uárnejeijeid já vaanhimijeehid káidusmáttááttâsân uásálistee já ääšist perustum vaanhimáid. Munealmottâttâm tilálâšvuođáid ij váttoo.</p>



<p><strong>Sämikielâi káidusmáttááttâs – puátteevuođâ huksim</strong><br/>Infotilálâšvuotâ máttááttâs uárnejeijeid<br/>ko 16.3.2021 tme 15.00-16.00<br/>Servâmliŋkkâ: <a href="https://teams.microsoft.com/l/meetup-join/19%3ameeting_MzJkMWFmYjYtNDU0Yy00OGMyLWJkNzItNjQzZjgzYzFjYmI0%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%2278f24d02-f21a-4b91-8eb1-a2300cd6f37b%22%7d">Seervâ čuákkimân spokkâlmáin täst</a></p>



<p><strong>Sämikielâi káidusmáttááttâs vaanhimijeehid já infotilálâšvuotâ ääšist perustum vaanhimáid<br/></strong>ko 23.3.2021 tme 18.00–19.00<br/>Servâmliŋkkâ: <a href="https://teams.microsoft.com/l/meetup-join/19%3ameeting_M2I1NTFjYzAtMmFmMS00Yzc1LWI2NWUtYzQ0MjQyODU2ZWY2%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%2278f24d02-f21a-4b91-8eb1-a2300cd6f37b%22%7d">Seervâ čuákkimân spokkâlmáin täst</a></p>



<p><strong>Tiervâ puáttim mieldi sämikielâi káidusmáttááttâsân!</strong></p>



<h4 class="wp-block-heading" id="lasetiaduh"><strong>Lasetiäđuh:</strong></h4>



<p>Anni-Sofia Niittyvuopio, hahâhovdâ<br/>Ucjuv kieldâ<br/><a href="mailto:anni-sofia.niittyvuopio@edu.utsjoki.fi">anni-sofia.niittyvuopio@edu.utsjoki.fi</a><br/>040 7012 094</p>



<p>Arla Magga, hahâkoordinaattor<br/>Sämitigge<br/><a href="mailto:arla.magga@samediggi.fi">arla.magga@samediggi.fi</a><br/>040 6875 989</p>



<p><a href="https://www.saamenetaopetus.com/">https://www.saamenetaopetus.com/</a></p>



<p><a href="https://www.samediggi.fi/toiminta/koulutus-ja-oppimateriaali/">https://www.samediggi.fi/toiminta/koulutus-ja-oppimateriaali/</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
