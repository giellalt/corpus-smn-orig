<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62403 post-loop-1 post-parity-odd post-entry-last single-big with-slider post-62403 post type-post status-publish format-standard has-post-thumbnail hentry category-kulttuur category-nuorah category-skovlim-ja-oppamateriaal category-tabahtusah category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/02/01/mii-maaccuh-mij-saampihttaz-min-gavttit-virtuaalliih-oppatiijmeh-sammilij-aalmugpeeivi-kunnen-8-10-2-2022/?lang=an" rel="bookmark" title="Permanent Link: Mii mááccuh, mij sääʹmpihttâz, min gávttit – virtuaalliih oppâtiijmeh sämmilij aalmugpeeivi kunnen 8.–10.2.2022">Mii mááccuh, mij sääʹmpihttâz, min gávttit – virtuaalliih oppâtiijmeh sämmilij aalmugpeeivi kunnen 8.–10.2.2022			<span class="post-format-icon minor-meta"/>	</a></h1></header><div class="entry-content" itemprop="text"><p>Sämikielâi káidusmáttááttâs piiloothaahâ áávvud sämmilij aalmugpeeivi 6.2. já uárnee virtuaallijd oppâtiijmijd sämimááccuhijn 8.–10.2.2022. Oppâtiijmeh láá ohtsis kulmâ, já tai fáddán láá <em>mááccuh</em>, <em>sääʹmpihttâz</em> já <em>gákti</em>. Oppâtiijmij ulmen lii lasettiđ tiäđu sämmilijn jieškote-uv kuávlu sämipihtâsij peht. Tiijmij ääigi selvân ovdâmerkkân, ete moh oosijd kuleh pivtâsolesvuotân, moh iivnijd jieškote-uv sämipihtâsis táválávt láá já maid aašijd puáhtá uáiniđ sämipiivtâs kevttest.</p>
<p>Tiijmijd puáhtá čuávvuđ njuolgâ vuolgâttâssân uásálistemliiŋkâi peht tâi nuuvt, ete kiäččá paddiimijd tiijmij maŋa. Paadijd puáhtá keččâđ 10.–24.2. čujottâsâst <a href="https://www.saamenetaopetus.com/tapahtumat-ja-tallenteet">https://www.saamenetaopetus.com/tapahtumat-ja-tallenteet</a>. Tiijmijd puáhtá čuávvuđ nuuvtá ige taarbâš almottâttâđ muuneeld. Tiijmij ääigi lii meid máhđulâš koijâdiđ já savâstâllâđ chatist.</p>
<h4><strong>Äigitavlu:</strong></h4>
<p><strong>majebargâ 8.2. tme 10–11 </strong><br/>
Gákti<br/>
Máttáátteijen Teija Kaartokallio<br/>
<a href="https://teams.microsoft.com/l/meetup-join/19%3ameeting_ZmU5ZjExOTUtZmU2Ny00MDNjLThjMTctMGNjNzA0NGMyNDQy%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%2278f24d02-f21a-4b91-8eb1-a2300cd6f37b%22%7d">Servâmliŋkkâ</a></p>
<p><strong>koskokko 9.2. tme 10–11 </strong><br/>
Mááccuh<br/>
Máttáátteijen Essi Morottaja<br/>
<a href="https://teams.microsoft.com/l/meetup-join/19%3ameeting_OWU4MTE4YjktYmVmMy00N2E3LWIwZDctNDgyYzdhZjMzYzAx%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%2278f24d02-f21a-4b91-8eb1-a2300cd6f37b%22%7d">Servâmliŋkkâ</a></p>
<p><strong>tuorâstâh 10.2. tme 15–16 </strong><br/>
Sääʹmpihttâz<br/>
Máttáátteijen Heini Wesslin<br/>
<a href="https://teams.microsoft.com/l/meetup-join/19%3ameeting_MzdmNTY0ZjMtNmZlZS00M2EyLTlmNDctYWRhN2JhZDY3MmI1%40thread.v2/0?context=%7b%22Tid%22%3a%224cb6c5b2-fca8-43a5-9c9b-2400792da356%22%2c%22Oid%22%3a%2278f24d02-f21a-4b91-8eb1-a2300cd6f37b%22%7d">Servâmliŋkkâ</a></p>
<p>Oppâtijmijd láá tiervâpuáttim puohah, kiäid sämmilij aalmugpihtâseh kiäsutteh. Tijmijd puáhtá uásálistiđ jieškote-uv uáppee jiečânávt tâi oles luokka puáhtá uásálistiđ siämmáá puudân oovtâst ohtsii piergâsijn. Tiijmeh láá suomâkielân, mutâ tiijmij ääigi uápásmep meid pihtâsij sämikielâláid nomâttâssáid.</p>
<p>Tärhibeh ravvuuh tijmijd uásálistmân láá <a href="https://www.saamenetaopetus.com/tapahtumat-ja-tallenteet">tääbbin</a>.</p>
<p><strong>Bures boahtin! Pyeri puáttim! Tiõrv pueʹttem! Tervetuloa! </strong></p>
<h4><strong>Lasetiäđuh:</strong></h4>
<p>Anni-Sofia Niittyvuopio, hahâhovdâ<br/>
anni-sofia.niittyvuopio@edu.utsjoki.fi<br/>
040 701 2094</p>
<p>Arla Magga, hahâkoordinaattor<br/>
arla.magga@samediggi.fi<br/>
040 687 5989</p>
<p><strong><br/>
Sämmilij aalmugpeeivi viettip jyehi ive kuovâmáánu 6. peeivi. Ávutuáluh uárnejuvvojeh talle ärbivuáválávt pirrâ Sämieennâm já onnáá peeivi meid Sämieennâm ulguubeln.</strong></p>
<p>Tun puávtáh uásálistiđ sämmilij aalmugpiäiván meid návt:</p>
<ul>
<li>Čuávu <a href="https://www.kansallismuseo.fi/fi/tapahtumat/saamelaisten-kansallispaiva-2022?fbclid=IwAR0bpAOuS2HWwPnLY6XIdbAr8o1oTwqlsVwXDTDohrAccZ7nv4EwQ9afWEQ">Aalmuglâšmuseo virtuaaltábáhtus</a> vástuppeeivi 4.2. tme 9.15 rääjist.</li>
<li>Čuávu <a href="https://www.samediggi.fi/2022/01/31/uasalist-sammilij-aalmugpiaivan-kost-peri/?lang=an">sämmilij aalmugpeeivi njuolgâ nettivuolgâttâs</a> Sajosist pasepeeivi 6.2. tme 16 rääjist.</li>
<li>Uáppáásm <a href="https://www.oktavuohta.com/">Oktavuohta – saamelaistietoa opetukseen</a>-sijđoid. Siijđoin láá jieškote-uv škovlâ- já luokkatáásán vuávájum fáddáuásih já pargopitáh.</li>
<li>Tiiláá <a href="https://www.nuortenakatemia.fi/opettajalle/">video-oppâtiijmijd</a> sämifáádái kieđâvušmân škoovlâst.</li>
<li>Uáppáásm sämikulttuur kieđâvuššee moobiilspelláid já hárjuttâspaakân <a href="https://www.nuortenakatemia.fi/opettajalle/v">Nuorâi Akatemia</a> siijđoin.</li>
<li>Uáppáásm <a href="http://sanosesaameksi.yle.fi/">Sano se saameksi</a>-eđâldâhsänikiirján orjâlâš-, anarâš- já nuorttâlâškielân. Siijđoin láá meid vittâ uánihisdokument, almoliih tiäđuh sämikulttuurist, soundboard sehe kyehti artikkâl kielâfáádást.</li>
<li>Máttááttâl orjâlâškielâ Sämirääđi IndyLan-kielâoppâmheiviittâssáin. Heiviittâs puáhtá luođiđ <a href="https://apps.apple.com/us/app/indylan-learn-indigenous-langs/id1590288935?fbclid=IwAR2Jh-Vh6CHYTFBOfOWawFlvLtLgjR14BiKNoAi8fQz0nQQTbPdZ-DN0ho4">Apple Storest</a> já <a href="https://play.google.com/store/apps/details?id=com.indylan&amp;fbclid=IwAR38YRGrKXVA9LwANNKUbTZIjqivBJVw3-yEVqxP-QRSO12RLoQ513pifcw">Google Playst</a>.</li>
<li>Máttááttâl orjâlâš-, anarâš- tâi nuorttâlâškielâ párnáid čuosâttum Kaavpugfiäráán-spelláin, moos láá ovtâstittâm lävdi- já korttâspeelâ. Speelâ puáhtá luođiđ <a href="https://apps.apple.com/fi/app/g%C3%A1vpotfear%C3%A1n/id1549539666?l=fi">Apple Storest</a> já <a href="https://play.google.com/store/apps/details?id=com.LudoCraft.Gavpotfearan">Google Playst</a>.</li>
</ul>
<h4><strong>Lasetiäđuh Sämikielâi káidusmáttááttâs piiloothaavâst: </strong></h4>
<p>Haavâ haaldâš Ucjuv kieldâ já koordinist Sämitigge. Piiloothaavâ ruttâd máttááttâs- já kulttuurministeriö. Piiloothaavâ ulmen lii pyerediđ sämimáttááttâs finnim sämmilij päikkikuávlu ulguubeln. Haahâ addel kyehti oppâtiijme vuáđumáttááttâs/luvâttâhškovlim tievâsmittee sämikielâ máttááttâs káidusohtâvuođâ peht pirrâ Suomâ. Tääl haavâ peht sämikielâ máttááttâs finnejeh 109 uápped. Haahâ lii finnim jotkâruttâdem 31.8.2023 räi. Almottâttâm luuhâmihán 2022–2023 lekkâs oppeet kuovâmáánust 2022.</p>
<p><a href="https://www.saamenetaopetus.com/">https://www.saamenetaopetus.com/</a></p>
<p><a href="https://www.oktavuohta.com/">https://www.oktavuohta.com/</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
