<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-51447 post-loop-1 post-parity-odd post-entry-last single-big with-slider post-51447 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2020/12/01/samitigge-miedeet-stipendijd-kuuda-ollaskovlauappei-2/?lang=an" rel="bookmark" title="Permanent Link: Sämitigge mieđeet stipendijd kuuđâ ollâškovlâuáppei">Sämitigge mieđeet stipendijd kuuđâ ollâškovlâuáppei			<span class="post-format-icon minor-meta"/>	</a></h1></header><div class="entry-content" itemprop="text"><p><strong>Oula Järvensivu</strong>, <strong>Paula Rauhala</strong>, <strong>Minna Länsman</strong>, <strong>Rauna Saijets</strong>,<strong> Ida Maria Helander</strong> ja <strong>Jonna Kesti</strong> finnejeh taan ive Sämitige ollâškovlâuáppeid uáivildum stipendijd. <a href="https://www.samediggi.fi/2020/10/12/samitigge-almoot-uuccamnaal-kutta-stipend/?lang=an">Sämitigge almottij roovvâdmáánu 12. peeivi uccâmnáál</a> ohtsis kuttâ 500 euro stiipeend, moh lijjii uáivildum sämikielâ já/teikkâ sämikulttuur válduaamnâs- já uálgiaamnâsuáppeid sehe uáppeid, kiäh uásálisteh ollâtääsi škovliittâsân, mii vaalmâšt sämikielâlâš pargoelimân.</p>
<p>Stiipeenducâmušah pottii ohtsis 8. Stiipeend uuccâmäigi nuuvâi 11. skammâmáánu. Škovlim- já oppâmateriallävdikodde meridij stipendij jyehimist 25.11. čuákkimist.</p>
<p>Oula Järvensivu lohá Oulu ollâopâttuvvâst tavesämikielâ uáiviamnâsin. Paula Rauhala lohá Taažâ Arktisâš ollâopâttuvvâst Tromsâst Indigenous Studies -oppâolesvuođâ. Minna Länsman uáivi-aamnâs Oulu ollâopâttuvvâst lii sämmilâš kulttuur, já uálgiamnâsin sun lohá tavesämikielâ já museologia. Rauna Saijets lohá sämikielâ já sämmilâš kirjálâsvuođâ Sámi Allaskuvlast Kuovdâkiäinust. Ida Maria Helander lohá sämmilâs kulttuur já tavesämikielâ Oulu ollâopâttuvvâst. Jonna Kesti lohá sosionoomuápuid Laapi áámmátollâškoovlâst Kiemâst.</p>
<blockquote><p>Sämitigge kijttá puoh stiipeendocceid já tuáivut juáhážân luho já miänástume sehe uápuin et puáttee pargoelimist!</p></blockquote>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
