<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-62650 post-loop-1 post-parity-odd post-entry-last single-big with-slider post-62650 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2022/02/07/samitigge-oca-kokka-tuaistaazan-vyeimist-orroo-pargokoskavuotan/?lang=an" rel="bookmark" title="Permanent Link: Sämitigge ocá kokkâ tuáistáážân vyeimist orroo pargokoskâvuotân">Sämitigge ocá kokkâ tuáistáážân vyeimist orroo pargokoskâvuotân			<span class="post-format-icon minor-meta"/>	</a></h1></header><div class="entry-content" itemprop="text">&#13;
<p>Aanaar markkânân Juvduujuv riidon huksejum säämi kulttuurkuávdáš Sajos lii Suomâ sämmilij haldâttuv já kulttuur kuávdáš. Sajos lii maaŋgâkulttuurlâšvuođâ kuáhtámsaje – tábáhtustáálu, kongreskuávdáš já čuákkimsaje.</p>&#13;
&#13;
&#13;
&#13;
<p>Mij uuccâp Saijoos kähvi-raavâdviäsu Čaijun irâtteijeeluándulii, jiešráđálii, positiivlii, njyebžilis já áámmáttáiđulii sehe šiev vuáruvaikuttâstááiđuid omâsteijee já streesi kierdee kookâ tuáistáážân vyeimist orroo pargokoskâvuotân 1.6.2022 rääjist.</p>&#13;
&#13;
&#13;
&#13;
<p>Maaŋgâpiälásâš pargo ana sistees peivimáállás já vitriinpyevtittâsâi rähtim, čuákkimfalâdem, äššigâspalvâlem, tukkutiilámij hoittám, liitij, piergâsij já kievkkântiilij putesin toollâm sehe eres raavâdviäsu almolijd pargoid.</p>&#13;
&#13;
&#13;
&#13;
<p>Occein mij tuáivup paargon hiäivulii škovlimtuáváá, tuárvi kuhes pargohárjánem västideijee pargoin sehe hygienia- já alkoholpaasâ. Pargoost tarbâšuvvoo piäiválávt sämikielâ, suomâkielâ já eŋgâlâskielâ. Pargoäigi lii iänááš argâpeeivij 8–16 (36,15 t/okko).</p>&#13;
&#13;
&#13;
&#13;
<p>Tohálâšvuotâiähtun lii pargo vaattâm hiäivulâš škovlim já sämikielâ táiđu (asâttâs 1727/95). Pargo miänástuvvee hoittám váátá vijđes sämikulttuur tubdâm.</p>&#13;
&#13;
&#13;
&#13;
<p>Mij faallâp tunjin jiešráđálii já maaŋgâpiälálii pargo sehe hävskis juávhu tuu toorjân. Raavâdviäsupargee pälkki miärášuvá Sämitige pálkkááttemvuáháduv vátávâšvuotâtääsi VI/II miäldásávt (1978,34 e/mp). Vuáđupäälhi lasseen pargoost máksojeh 24 % sämikuávlu lase já pargohárjánem mield miärášuvvee hárjánemlaseh.</p>&#13;
&#13;
&#13;
&#13;
<p>Lasetiäđuid pargoost addel markkânistemhovdâ Katariina Guttorm 010 839 3109.</p>&#13;
&#13;
&#13;
&#13;
<p>Ucâmušâid lahtosijdiskuin kalga vuolgâttiđ čujottâsân <a href="https://www.sympahr.net/public/pq.aspx?86eff48c" target="_blank" rel="noreferrer noopener">https://www.sympahr.net/public/pq.aspx?86eff48cc</a><a href="https://www.sympahr.net/public/pq.aspx?86eff48c&amp;lang=fi-FI" target="_blank" rel="noreferrer noopener">fi-FI</a> majemustáá 7.3.2022</p>&#13;
&#13;
&#13;
&#13;
<p>Lasetiäđuh Sajosist já Sämitiggeest láá nettisiijđoin <a href="http://www.sajos.fi">www.sajos.fi</a> já <a href="http://www.samediggi.fi">www.samediggi.fi</a></p>&#13;
&#13;
&#13;
&#13;
<p>Anarist 7.2.2022</p>&#13;
&#13;
&#13;
&#13;
<p>Sämitigge</p>&#13;
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
