<html>
  <body>
    <main role="main" itemprop="mainContentOfPage" class="template-page content  av-content-small units">
      <div class="post-entry post-entry-type-page post-entry-31768">
        <div class="entry-content-wrapper clearfix"><div class="flex_column av_one_full  flex_column_div av-zero-column-padding first  avia-builder-el-0  avia-builder-el-no-sibling  " style="border-radius:0px; "><section class="av_textblock_section " itemscope="itemscope" itemtype="https://schema.org/CreativeWork"><div class="avia_textblock  " itemprop="text"><h2><span class="TextRun BCX0 SCXW20248028" lang="SMN-FI" xml:lang="SMN-FI" data-contrast="auto"><span class="NormalTextRun BCX0 SCXW20248028">M</span></span><span class="TextRun BCX0 SCXW20248028" lang="SMN-FI" xml:lang="SMN-FI" data-contrast="auto"><span class="NormalTextRun BCX0 SCXW20248028">áksu- já toimâttemiävtuh</span></span></h2>
<p><strong> </strong></p>
<h5>Rekigistem</h5>
<p>Puoh tiiláámijn, main čálloo reekkig, piärroo 5,00 eur rekigistemmáksu.</p>
<p>Päikkieennâm já olgoeennâm tiiláámijn reekkig kalga mäksiđ muuneeld, mon maŋa kirjeh vuolgâttuvvojeh.</p>
<h5>Toimâttemvyevih</h5>
<p>Tiilám puáhtá viežžâđ Sajosist soppum ääigi tiilámkuuitâ vuástá teikâ tiilám toimâttuvvoo äššigâsân poostâ peht.</p>
<h5>Toimâttemkoloh</h5>
<p>Tiilám postâkoloh meriduveh tiilám tiädu mield.</p>
<h5>Toimâttemääigih</h5>
<p>Toimâttemäigi lii kiddâ tiilájum pyevtittâsâi finniimist. Ráájust orroo pyevtittâsâi toimâttemäigi lii 7 pargopeivid. Eres pyevtittâsâi toimâttemääigih mulsâšuveh. Tiiláámist sáttá šoddâđ maŋgâ toimâttemuási, kuás tiilájum pyevtittâsâin čálloo reekkig ain toimâttemuási häävild.</p>
<p>Jis toimâttem ááiján merhâšitteht, te mij viggâp almottiđ tast ájáttâlhánnáá äššigâsân.</p>
<p><strong>Vääldi huámmášumán toimâttemaaigijd!</strong> Mij avžuuttep, ete čoovčâ oppâkirjeh tiilájuvvojeh jo kiđđuv ovdil ko škovlâ nohá, vâi kirjeh kiergâneh ääigild luuhâmpaje aalgân.</p>
<h5>Tiilám maasâdkeessim já macâttemvuoigâdvuotâ</h5>
<p>Nettikäävpi äššigâsâin lii kulâtteijeesyejilaavâ miäldásâš vuoigâdvuotâ maasâdkeessiđ tiilám teikâ ton uási neljinubálov (14) peeivi keččin pyevtittâs vuástáväldimist. Šleđgâlij materiaalij macâttemlove kalga ain sooppâđ sierâ.</p>
<p><strong>Pyevtittâsâi macâttemčujottâs, ko tiilám kiässoo maassâd:</strong></p>
<p>Škovlim- já oppâmateriaaltoimâttâh/ Sämitigge<br/>
Sajos<br/>
FI99870 AANAAR</p>
<p>Kevtihánnáá / vyebdimhiäivulii pyevtittâs mieldi kalga lahteđ tiilám mieldi toimâttum macâttâsluámáttuv.</p>
<p>Huám. Pyevtittâs, mon puáhtá luođiđ, annoo palvâlussân, mon ij pyevti maasâdkeessiđ teikâ macâttiđ pyevtittâs luođim maŋa. Koččâmušâst lii nuuvt ettum njuolgâ kulâttem.</p>
<p>Tiiláámân já tooimâtmân lohtâseijee väidimijd puáhtá vuolgâttiđ čujottâsân: kirjatilaus(at)samediggi.fi</p>
</div></section></div>
</div>
      </div>
    </main>
  </body>
</html>
