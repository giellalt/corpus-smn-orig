<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-53183 post-loop-1 post-parity-odd post-entry-last single-big  post-53183 post type-post status-publish format-standard has-post-thumbnail hentry category-skovlim-ja-oppamateriaal category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/01/22/sami-suonat-saami-suonah-saam-suom-virtuaalliih-muusikpuudah-sammilij-aalmugpeiviohhoost/?lang=an" rel="bookmark" title="Permanent Link: Sámi šuoŋat! Säämi šuoŋah! Sääʹm suõm! -virtuaalliih muusikpuudah sämmilij aalmugpeiviohhoost">Sámi šuoŋat! Säämi šuoŋah! Sääʹm suõm! -virtuaalliih muusikpuudah sämmilij aalmugpeiviohhoost			<span class="post-format-icon minor-meta"/>	</a></h1></header><div class="entry-content" itemprop="text">
<div class="wp-block-image"/>



<p>Sämikielâi káidusmáttááttâs piiloothaahâ uárnee <em>Saamen sävelet! Sámi šuoŋat! Säämi šuoŋah!</em><em> </em><em>Sääʹm suõm!</em> -virtuaallijd muusikpuudâid sämmilij aalmugpeiviohhoost 2.–4.2. Muusikpuudâi tárguttâssân lii uápásmittiđ já movtijdittiđ uásálisteid sämmilij ärbivuáválii olgospyehtimân, mii tábáhtuvá muusik peht. Muusikpuudâi fáddán lii ärbivuáválijn vookaalmuusikšlaajâin nuorttâlâš <em>leu’dd</em>, anarâš<em> livđe </em>já orjâlâš<em> luohti</em> já puudâi stivrejeijen tuáimih muusiktaaiđâreh Hanna-Maaria Kiprianoff, Anna Morottaja já Risten Anine Kvernmo Gaup.</p>



<p>Muusikpuudah uárnejuvvojeh káidusohtâvuođâiguin Microsoft Teams peht. Puudah láá čuosâttum vuáđutääsi uáppeid. Škovlâlij lasseen toid láá tiervâpuáttim puoh, kiäh halijdeh oppâd sämmilii muusikärbivyevist ja joba váhá <em>leu’ddjed</em>, <em>livđuđ </em>teikâ <em>juoiggastit</em>!</p>



<h4 class="wp-block-heading" id="h-igitavlu"><strong><u>Äigitavlu</u></strong></h4>



<p><strong>Ma 2.2. tme 10–11</strong></p>



<p>Nuorttâlâš <em>leu’dd</em>, stivrejeijen Hanna-Maaria Kiprianoff</p>



<p><strong>Ko 3.2. tme 10–11</strong></p>



<p>Anarâš<em> livđe</em>, stivrejeijen Anna Morottaja</p>



<p><strong>Tu 4.2. tme 14–15</strong></p>



<p>Orjâlâš <em>luohti</em>, stivrejeijen Risten Anine Kvernmo Gaup</p>



<p>Puudâi ääigi lii máhđulâš koijâdiđ já savâstâllâđ chat peht. Puddáid uásálisteh stivrejeijee lasseen kaidusmáttááttâshaavâ máttáátteijeeh já pargeeh. Muuneeld almottâttâm ij váttoo. Puudah päddejuvvojeh já almostittojeh Sämitige <a href="https://www.youtube.com/channel/UCAklOVRocVzAlJJYqLlhivQ">Youtube-kanavast</a>. Paadijd puáhtá keččâđ kuovâmáánu.</p>



<p><strong><a href="https://www.samediggi.fi/wp-content/uploads/2021/01/Uasalistemravvuuh_saamisuonah_210129021.pdf">Tärhibeh ravvuuh já liiŋkah muusikpuudâi uásálistem várás</a></strong>.</p>



<p>Muusikpuudah láá nuuvtá já toh láá sämikielân.</p>



<h4 class="wp-block-heading" id="h-laseti-uh"><strong>Lasetiäđuh:</strong></h4>



<p>Hanna Helander, proojeekthovdâ<br/>hanna.helander(at)edu.utsjoki.fi,<br/>040 7012 094</p>



<p>Arla Magga, proojeektkoordinaattor<br/>arla.magga(at)samediggi.fi,<br/>040 1985 033</p>



<p>Unna-Maari Pulska, proojeektkoordinaattor<br/>unna.pulska(at)samediggi.fi,<br/>+358 40 614 5949</p>



<p><a href="http://www.saamenetaopetus.com/">www.saamenetaopetus.com</a><br/><a href="https://www.oktavuohta.com/">www.oktavuohta.com/</a></p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
