<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-12696 post-loop-1 post-parity-odd post-entry-last single-big with-slider post-12696 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2018/06/11/samitigge-oca-toimatilehuolatteijee-sajasii/?lang=an" rel="bookmark" title="Permanent Link: Sämitigge ocá toimâtilehuolâtteijee sajasii">Sämitigge ocá toimâtilehuolâtteijee sajasii			<span class="post-format-icon minor-meta"/>	</a></h1></header><div class="entry-content" itemprop="text"><p>Sämitigge ocá</p>
<p><strong>TOIMÂTILEHUOLÂTTEIJEE SAJASII</strong></p>
<p>meriáigásii olespiäiválii pargokoskâvuotân 30.7.2018 – 31.5.2019. Saijoos toimâtilehuolâtteijee pargoid kuleh vahtâmiäštár pargoh, äššigâspalvâlem, čuákkimij já tábáhtusâi ornimáid kullee pargoh sehe táárbu mield tiilij putesin toollâm. Siäđusvuáđustâslâš tohálâšvuotâvátámâššân lii pargo vaattâm škovliittâs já sämikielâ táiđu (asâttâs 1727/95). Pargo miänástuvvee hoittám išedeh kelijdeijee pargohárjánem syergi pargoin, jiešráđálâšvuotâ já njyebžilvuotâ sehe šiev vuáruvaikuttâs- já äššigâspalvâlemtááiđuh. Kelijdeijee eŋgâlâskielâ já ruotâkielâ tááiđuh annojeh hiättun. Pargoost lii 3 mánuppaje keččâlemäigi.</p>
<p>Pälkki miärášuvá Sämitige pálkkááttemvuáháduv vátávâšvuođâtääsi VI/II mield, vuáđupälkki 1 868,01 eurod/mp, mon lasseen máksojeh 24 %:n sämikuávlu lase já pargohárjánem mield miärášuvvee hárjánemlaseh. Ucâmušâid uáppu- já pargotuođâštusâiguin kalga toimâttiđ Sämitige čäällimkoodán 29.6.2018 tme 16.00 räi čujottâsân Sajos, 99870 Aanaar teikâ šleđgâpoostân <a href="mailto:info@samediggi.fi">info@samediggi.fi</a></p>
<p>Lasetiäđuid pargoost addel markkânistemhovdâ Katariina Guttorm, puh. 010 839 3109. Sämitiigán já sämikulttuurkuávdáš Sajosân puáhtá uápásmuđ čujottâsâin <a href="http://www.samediggi.fi">www.samediggi.fi</a>  já <a href="http://www.sajos.fi">www.sajos.fi</a></p>
<p>8.6.2018 Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
