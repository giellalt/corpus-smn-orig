<html>
  <body><main class="content units av-content-small alpha  av-blog-meta-author-disabled av-blog-meta-comments-disabled av-blog-meta-category-disabled" role="main" itemscope="itemscope" itemtype="https://schema.org/Blog">

                    <article class="post-entry post-entry-type-standard post-entry-53470 post-loop-1 post-parity-odd post-entry-last single-big with-slider post-53470 post type-post status-publish format-standard has-post-thumbnail hentry category-uddaseh-an" itemscope="itemscope" itemtype="https://schema.org/BlogPosting" itemprop="blogPost"><div class="blog-meta"/><div class="entry-content-wrapper clearfix standard-content"><header class="entry-content-header"><h1 class="post-title entry-title " itemprop="headline">	<a href="https://www.samediggi.fi/2021/02/03/samitigge-almoot-uuccamnaal-ialattascallee-virgesajasasvuoda/?lang=an" rel="bookmark" title="Permanent Link: Sämitigge almoot uuccâmnáál iäláttâsčällee virgesajasâšvuođâ">Sämitigge almoot uuccâmnáál iäláttâsčällee virgesajasâšvuođâ			<span class="post-format-icon minor-meta"/>	</a></h1></header><div class="entry-content" itemprop="text">
<p>Iäláttâsčällee pargoh láá miäruštâllum Sämitige pargo-oornigist 26 c §. Pargon lii iärásij lasseen valmâštâllâđ sämmilij iäláttâssáid já toi oovdedmân lohtâseijee aašijd väldimáin huámmášumán sämmilij ärbivuáválii tiäđu sehe toimâđ iäláttâs- já vuoigâdvuotâlävdikode oovdânpyehten. Pargo álgá sopâmuš mield já pištá 31.12.2021 räi. </p>



<p>Asâttâsvuáđustâslâš tohálâšvuotâvátámâššân lii virge vaattâm škovlim já lasseen váttoo sämikielâ táiđu (asâttâs 1727/95). Virge miänástuvvee hoittám váátá šiev sämikulttuur, sämmilii ärbivuáválii tiäđu, sämikuávlu já -iäláttâsâi sehe haaldâtlij pargoi tubdâm sehe šiev oovtâstpargo- já vuáruvaikuttâstááiđuid. Mij vyerdip meid kiärgusvuođâ jiečânâs porgâmân, šiev ornimnaavcâ já stressihaldâšem. </p>



<p>Pargoost lii 2 mánuppaje keččâlemäigi. Pälkki meriduvvoo Sämitige pälkkivuáháduv vátávâšvuotâtääsi IV/II mield (vuáđupälkki 2653,96 €/mp). Vuáđupäälhi lasseen máksojeh hárjánemlaseh, moh meriduvvojeh pargohárjánem mield já sämikuávlust porgâdijn 24 % sämikuávlu lase. </p>



<p>Ucâmušâid tuođâštusâiguin kalga toimâttiđ Sämitige čäällimkoodán 17.2.2021 räi čujottâsân <a href="https://www.sympahr.net/public/pq.aspx?46584679">https://www.sympahr.net/public/pq.aspx?46584679</a> </p>



<p>Lasetiäđuid pargoost addel iäláttâsčällee Sarita Kämäräinen puh. 010 839 3143. Sämitige tooimân puáhtá uápásmuđ nettičujottâsâst <a href="http://www.samediggi.fi">www.samediggi.fi</a></p>



<p>Anarist 3.2.2021<br/>Sämitigge</p>
</div><div class="post_delimiter"/></div><div class="post_author_timeline"/></article><div class="single-big"/>
				<!--end content-->
				</main>

				</body>
</html>
