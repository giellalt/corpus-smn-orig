Niillas Holmberg

Niillas Holmberg teikkâ Jalvvi Anna-Liissá Niillas (š. syeinimáánu 2. peeivi 1990, Ucjuuhâ[1], Suomâ) lii sämmilâš tihtâčällee, kirječällee, musikkár, čaittâleijee, TV-jođetteijee já aktivist.
Siskáldâslisto
    • 1Eellim
    • 2Karrieer
        ◦ 2.1Teatter- já televisiopargo
        ◦ 2.2Muusik
        ◦ 2.3Čalluuh
    • 3Palhâšumeh
    • 4Käldeeh
Eellim[mute | mute käldee]
Niillas Holmberg šoodâi syeinimáánu 2. peeivi 1990 Ucjuuvâst. Suu eeči lii sämmilâš párnái- já oppâkiirjij kirječällee já jurgâleijee Veikko Holmberg[2] já suu enni lâi sämmilâš máttáátteijee Anna-Liisa Guttorm. Ko Holmberg lâi 12-ihásâš, suu enni jaamij purâsân. Holmberg rávásmij Ucjuuvâst, kost sun juuđij Ucjuvnjäälmi škoovlâ orjâlâškielâg luoka[3]. 16-ihásâžžân sun varrij Tamperen luvâttuv tiet.[4] Taaiđâluvâttuvvâst sun teeivâi Roope {Mäenpää}£{Mäenpääin}, kiäin sun maŋeláhháá vuáđudij lávlumduo Niillas Holmberg & Roope Mäenpää.[4][5] Luvâttuv maŋa sun maacâi Ucjuuhân.
Karrieer[mute | mute käldee]
Teatter- já televisiopargo[mute | mute käldee]
Jo škoovlâ ääigi Holmberg lâi ive 2009 valmâštum Yleisradio minirááiđust Lopun alku[6], mii muštâl vyevdičuoppâmčuolmâin Anarist. Siämmáá ive Holmberg {jođetškuođij}€{joođeetškuođij} Yle pyevtittem sämikielâg Unna Junná -párnáiohjelm. Sun lii čaittâlâm {eereeb iärrás}€{eres lasseen} Kuovdâkiäinust tuáimee Piäiváš Säämi Aalmugteatterist[6] já lii lamaš sämikielâg párnáiohjelmist NRK:st Taažâ peln.
Holmberg elimist já määđhist jieijâslágán taidârin muštâleijee Soajálaččat-elleekove vuosâeehid lâi kuovâmáánu 2. peeivi 2013 Skammâkoveh-elleekovefestivaalist. Elleekove lii stivrim Ima Aikio-Arianaick.[7]
Muusik[mute | mute käldee]
Poppoo-juávhu jesânin 14-ihásâš Holmberg vuoitij ive 2005 Sámi Grand Prix -kišto lávlumuási lavluin Giella ii leat jáddan (anarâškielân Kielâ ij lah časkâm).[3][8] Holmberg raahtij pitá saanijd já meid ráppái taid.[3]
Holmberg lii almostittâm kyehti orjâlâškielâg folk-muusikalbum oovtâst tamperelâš klassiklâš muusik nuotâsteijee Roope Mäenpääin.[5] Duost Holmberg láávlui já čuojâttij kiitaar, já Mäenpää čuojâttij selo já piano.[9] Suomâ já Taažâ lasseen kyevtis lávdástáin aalmugmuusikjuuhlijn {eereeb iärásij}€{eres lasseen}  Islandist já Eestienâmist. Kyevtis čuojâttáin majemuu konsertis vyesimáánu 25. peeivi 2019.[4]
Holmberg lâi kyessilávlon oovtâst Sofia Jannokáin Amoc singlest Kuobârpoolvâ maŋa (2016) sehe Ailu Valle pittáást Dušši dušše duššat (2012).
Čalluuh[mute | mute käldee]
Holmberg lii almostittám kuttâ tihtâkirje:
    • Dego livččen oaidnán iežan (2009)
    • Amas amas amasmuvvat (2013)
    • Jos itseni pelastan itseltäni (2015)
    • The Way Back (2016)
    • Oaidnaleapmai, Čáhcesiellu (2016)
    • Juolgevuođđu (2018)
Suu tiivtah láá jurgâlum suomâ-, eesti-, saksa-, espanja- já tárukielân.[10]
Holmberg lâi ohtâ Giron Sámi Teáhter CO2lonialNation-čaaitâlm (vuosâeehid 2017) kietâčällein.[11] Sun lii čälimin elleekove kietâčalluu oovtâst {pelikyeimis}£{pelikuoimijnis} Katja Gauriloffáin.[12]
Holmberg vuossâmuš roomaan Halla Helle almostui ive 2021.[10]
Palhâšumeh[mute | mute käldee]
Ive 2010 Holmberg väljejui Riddu Riđu ive nuorâ taiđârin.[13][14]
Ive 2014 Holmberg vuoitij tihtâkirjestis Amas amas amasmuvvat Sämirääđi kirjálâšvuođâpalhâšume.[15][16] Kirje lâi meid iävtukkâssân Tave-enâmij rääđi kirjálâšvuođâpalhâšumán ive 2015[17], mut ij vuáittám.[18] Ton lasseen Holmberg kirje Juolgevuođđu lâi iävtukkâssân Tave-enâmij rääđi kirjálâšvuođâpalhâšumán ive 2020,[19] ko meiddei suu eeji čäällim kirje Duvro-guovža ja skohtermáđii lâi iävtukkâssân párnái- já nuorâikirjálâšvuođâpalhâšumán.[2][20]
Ive 2016 Holmbergân keigejui Ive sämmilâš -palhâšume.[21]

